<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211.xhtml#pcitationsource1">^ <span id="pcitation1"></span><strong>***w23 abril pp. 9-10 “Bu irmon ta ben labanta”!***</strong></a><br /><strong><sup>7</sup></strong> Jeová tanbê ten <strong><em>puder</em></strong> di resusita mortus? Klaru ki sin! El é ‘Tudu-Poderozu’. (Apo. 1:8) Nton el ten puder pa kaba ku kalker di nos inimigu, ti mésmu mórti. (1 Cor. 15:26) Sabe di kel-li ta da-nu forsa i ta konsola-nu. Odja spiriénsia di un irman ki txoma <em>Emma Arnold</em>. El ku se família pasa pa txeu provason duránti Sugundu Géra na Mundu Interu. Móre alguns di ses família na kanpu di konsentrason Nazista. Pa konsola se fidju-fémia, <em>Emma</em> fla: “Si kes algen ki móre ka ta viveba nunka más, nton kel-li krê fla ma mórti ki é nos inimigu é más fórti di ki Deus. Má kel-li é ka verdadi ô nau?” Di sertéza ka ten nada más fórti di ki Jeová! Deus Tudu-Poderozu ki <strong><em>kria</em></strong> vida ten puder di <strong><em>da</em></strong> kes algen ki móre vida otu bês.</p><p><strong><sup>8</sup></strong> Otu motivu ki nu ten pa kridita ma Deus ta ben resusita kes algen ki dja móre é pamodi se mimória ka ten limiti. El ta txoma kada stréla pa se nómi. (Isa. 40:26) Tanbê el ta lenbra di kes algen ki dja móre. (Jó 14:13; Lukas 20:37, 38) El pode lenbra sen prubléma di tudu kuza di kes algen ki dja móre, sima ses aparénsia, ses manera di ser, ses stória di vida i ses lenbransa.</p><p><strong><sup>9</sup></strong> É klaru ki nu pode kridita na promésa di resureison ki Jeová ta ben faze na futuru, pamodi nu sabe ma el tene gana i puder di faze-l. Odja otu motivu ki nu ten pa kridita na promésa di resureison: Jeová dja fazeba kel-li antis. Na ténpu ki Bíblia skrebedu, el da alguns ómi fiel puder di resusita mortus. Un di kes ki dadu kel puder li éra Jizus. Gósi nu ben odja stória di un resureison ki Jizus faze, ki sta na Juan kapítlu 11.</p>
</div>
</div>
</div>
</body>
</html>
