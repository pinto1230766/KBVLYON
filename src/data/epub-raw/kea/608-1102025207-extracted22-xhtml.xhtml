<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split22.xhtml#pcitationsource1">^ <span id="pcitation1"></span><strong>***w23 dizenbru p. 27 Irmons jóven, nhos bira un sérvu di Jeová maduru***</strong></a><br /><strong><sup>12</sup> <em>Prende obi ku atenson i dizenvolve bu kapasidadi di pâpia.</em></strong> Un irmon meste prende pâpia dretu ku otus algen. Kel-li krê fla ma el meste obi i intende kuzê ki otus algen ta pensa i ta xinti. (Pro. 20:5) El ta prende intende un algen óras ki el ta presta atenson na se ton di vós i jéstu na róstu i na korpu. Bu ka ta konsigi faze kel-li si bu ka pasa ténpu ku pesoas. Si sénpri bu ta uza aplikativus i aparelhus iletróniku pa pâpia ku algen, sima email i mensajen di testu, ta ser más difísil pa bu pâpia ku pesoas kara-kara. Pur isu, djobe maneras pa bu pâpia ku pesoas kara-kara. — 2 Juan 12.</p><p><strong><sup>13</sup> <em>Prende sustenta bu kabésa.</em></strong> Un sérvu di Jeová maduru meste sustenta se kabésa i se família. <strong>(Lé 1 Timótiu 5:8.)</strong> Na alguns país, irmons jóven talvês ta prende un profison ku se pai ô ku otus algen di família. Má na otus país, jóvens talvês ta prende un profison timenti es sta na liseu. É sénpri bon prende faze alguns kuza ki ta djuda-u atxa un trabadju. (Atus 18:2, 3; 20:34; Efé. 4:28) Trabadja duru i tirmina kel trabadju ki bu kumesa. Otus ta repara kel-li i es ta pensa dretu di bu trabadju. Si bu faze kel-li, bu ten más xansi di konsigi un trabadju i kontinua na el. Kes kualidadi i kapasidadis ki nu pâpia di el, tanbê é inportanti pa un ómi kuida di kes responsabilidadi ki talvês el pode ben ten na futuru. Nu ben odja alguns di kes responsabilidadi.</p>
</div>
</div>
</div>
</body>
</html>
