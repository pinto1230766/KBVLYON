<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split8.xhtml#pcitationsource1">^ <span id="pcitation1"></span><strong>***w23 maiu pp. 20-21 Kontinua ‘ku xama di Jeová’ sendedu***</strong></a><br />BÍBLIA ta pâpia di amor di verdadi di un manera txeu bunitu. El ta fla: ‘Xama di amor é sima un lumi ta kema, sima xama di Jeová. Ka ten agu ki ta pode paga lumi di amor, nen riu ki ta pode leba-l na se korenti.’ (Cân. 8:6, 7) Kes palavra li ta da maridu ku mudjer sertéza ma es pode ten un amor fórti pa kunpanheru.</p><p><strong><sup>2</sup></strong> Maridu ku mudjer meste sforsa pa mostra amor pa kunpanheru timenti es sta bibu. Pur izénplu, un lumi ta kontinua ta kema timenti un algen sta ta poi lenha na el. Si ningen ka faze kel-li, lumi ta paga. Di mésmu manera, amor entri maridu ku mudjer pode kontinua fórti pa tudu ténpu, si es kontinua ta kuida di ses amor. Alvês, maridu ku mudjer pode xinti ma ses amor sta ta fria, prinsipalmenti óras ki es tene falta di dinheru, prublémas di saúdi ô preson pa kria fidjus. Nton si bo é kazadu, modi ki bu pode kontinua ku ‘xama di Jeová’ sendedu na bu kazamentu? Na kel studu li, nu ta ben odja três manera di kontinua ku nhos kazamentu fórti i filís.</p><p><strong>NHOS KONTINUA TA BIRA NHOS AMIZADI KU JEOVÁ MÁS FÓRTI</strong></p><p><strong><sup>3</sup></strong> Pa kontinua ku ‘xama di Jeová’ sendedu, maridu ku mudjer debe sforsa pa ten un amizadi fórti ku Jeová. Modi ki faze kel-li ta djuda kazamentu? Óras ki un kazal ta da valor pa ses amizadi ku ses Pai na séu, es ta tene gana di sigi se konsedjus, i kel-li ta djuda-s ivita i vense prublémas ki pode poi ses amor pa kunpanheru ta fria. <strong>(Lé <em>Eclesiastes 4:12.</em>)</strong> Kes algen ki ten un amizadi fórti ku Jeová, tanbê ta faze ses midjór pa imita-l i dizenvolve kualidadis, sima bondadi, paxénxa i gana di púrdua. (Efé. 4:32–5:1) Óras ki un kazal ta mostra kes kualidadi li é más fásil ses amor pa kunpanheru bira más fórti. Un irman ki txoma Lena, ki dja ten más di 25 anu kazadu, fla: “É fásil ama i ruspeta un algen ki ten un amizadi fórti ku Jeová.”</p>
</div>
</div>
</div>
</body>
</html>
