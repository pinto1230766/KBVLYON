<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split17.xhtml#pcitationsource1">^ <span id="pcitation1"></span><strong>***w23 novenbru p. 15 Bu pode ten serteza ma Jeová ta djuda-u na ténpus difísil***</strong></a><br /><strong><sup>6</sup> Lé <em>Zacarias 4:6, 7</em>.</strong> Alén di prublémas pamodi dinheru i prublémas na pulítika, kes judeu tevi ki lida ku pirsigison. Na anu 522 A.K., ses inimigu konsigi poi govérnu di Pérsia ta pô-s ta para di konpo ténplu di Jeová. Má Zakarias da kes judeu serteza ma Jeová ta uzaba Se spritu santu pa djudaba es kontinua sikrê ku kalker prubléma. Na anu 520 A.K., rei Dariu dexa-s kontinua ta konpo ténplu i ti el da-s dinheru pa kel trabadju. I tanbê el da órdi pa kes algen di govérnu djuda-s — Esd. 6:1, 6-10.</p><p><strong><sup>7</sup></strong> Através di Ajeu i Zakarias, Jeová promete se povu ma el ta djudaba es si es poba trabadju di konpo ténplu na primeru lugar. (<em>Ageu 1:8, 13, 14</em>; Zac. 1:3, 16) Koraji ki kes proféta da kes judeu, djuda-s kumesa trabadju di konpo ténplu otu bês na anu 520 A.K., i es tirmina di faze-l na ménus di 5 anu. Pamodi kes judeu poi vontadi di Deus na primeru lugar sikrê ku prublémas, Jeová da-s kuzê ki es staba ta meste pa vive i tanbê el djuda-s kontinua ku un amizadi fórti ku el. Rezultadu di kel-li é ki es adora Jeová ku alegria. — Esd. 6:14-16, 22.</p>
</div>
</div>
</div>
</body>
</html>
