<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split11.xhtml#pcitationsource1">^ <span id="pcitation1"></span><strong>***w23 novenbru pp. 6-7 Jeová ta da-nu serteza ma el ta ben bira téra un paraízu***</strong></a><br /><strong><sup>17</sup></strong> Satanás nunka ka ta imajinaba kuzê ki Jeová ta ba fazeba. Jeová tinha kel midjór soluson pa kunpriba se vontadi sikrê Satanás i Adon ku Eva dja rabelaba. (Sal. 92:5) Jeová dexa Adon ku Eva pa ten fidju i di kel manera li se palavra kunpri i El prova ma el ka é mintirozu. Tanbê Jeová mostra ma si el fla ma el ta faze algun kuza, nada ka ta pode para-l. Pa mostra ma di serteza se vontadi ta ben kunpri Jeová ranja un ‘disendenti’ ki ta ben salvaba kes fidjus obidienti di Adon ku Eva. (Gén. 3:15; 22:18) Kel disendenti ta ben daba se vida pa salvaba tudu algen. Satanás nunka ka ta speraba ma Jeová ta fazeba kel-li! Pamodi? Pamodi resgati ten bazi na amor di verdadi. (Mat. 20:28; Juan 3:16) Satanás ka ten kel kualidadi li pamodi el ta pensa sô na se kabésa. Nton, kuzê ki ta ben kontise pamodi resgati? Na fin di govérnu di mil anu di Kristu, kes disendenti perfeitu i obidienti di Adon ku Eva ta ben mora na téra, sima éra vontadi di Jeová désdi komésu. Na kel ténpu, é sima si Jeová ta ben fla: “Ómega”.</p>
</div>
</div>
</div>
</body>
</html>
