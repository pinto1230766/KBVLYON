<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split16.xhtml#pcitationsource1">^ <span id="pcitation1"></span><strong>***w23 setenbru p. 31 Kuzê ki nu pode prende ku kes dôs karta di Pedru?***</strong></a><br /><strong><sup>16</sup></strong> Nu pâpia sô di alguns lison di kes dôs karta ki Pedru skrebe. Talvês bu odja algun kuza ki bu krê midjora. Pur izénplu, bu ta gostaba di midita más txeu na kes benson di mundu novu ki sta pa ben? Bu poi méta di da tistimunhu na trabadju, na skóla ô na algun otu lugar? Bu ta konsigi odja alguns manera ki bu pode mostra amor fórti pa bus irmon ku irmans más txeu? Ansions, nhos sta disididu na kuida di ovelhas di Jeová di livri vontadi i ku inpenhu? Si bu ser onéstu ku bo mê, bu pode da kónta ma ten kuzas ki bu meste midjora. Má ka bu dizanima. “Sinhor é bon” i el ta djuda-u midjora. (1 Ped. 2:3) Pedru ta garanti-nu: “Deus... ta ben konpleta nhos trenu. El ta ben poi nhos ta fika firmi, el ta ben poi nhos ta fika fórti, el ta ben poi nhos riba di alisérsi firmi.” — 1 Ped. 5:10.</p><p><strong><sup>17</sup></strong> Un bês, Pedru xinti ma el ka merese staba djuntu ku Fidju di Deus. (Luk. 5:8) Má Jeová ku Jizus djuda Pedru ku amor i el kontinua ta sigi Jizus di manera lial. Pur isu, Jeová dexa Pedru entra “na kel Reinu pa tudu ténpu di nos Sinhor i Salvador Jizus Kristu.” (2 Ped. 1:11) Fórti rekonpénsa sábi! Si sima Pedru, bu ka dizisti i bu dexa Jeová trena-u, abo tanbê bu ta ben resebe rekonpénsa di vida pa tudu ténpu. Bu ta ‘alkansa obijetivu di bu fé, ki é bu salvason.’ — 1 Ped. 1:9.</p>
</div>
</div>
</div>
</body>
</html>
