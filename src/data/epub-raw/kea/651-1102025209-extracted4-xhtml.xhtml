<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split4.xhtml#pcitationsource1">^ <span id="pcitation1"></span><strong>***w23 julhu p. 23 Imita Jeová i ser ikilibradu***</strong></a><br /><strong><sup>11</sup> <em>Faze kuzas pa otus algen.</em></strong> Un kazal ki ta mora na un país ki nos trabadju é proibidu, fika ku falta di dinheru kantu kel país tevi prubléma na ikonomia. Kuzê ki es faze? Primeru, es faze alguns kuza pa bira ses vida más sinplis. Dipôs, envês di konsentra na ses prubléma, es disidi konsentra na faze más na pregason pa es pode djudaba otus. (Atus 20:35) Kel maridu fla: “Dja ki nu staba okupadu na trabadju di pregason, nu tinha ménus ténpu pa pensa na kuzas negativu i más ténpu pa konsentra na faze vontadi di Deus.” Óras ki nos situason ta muda, nu debe lenbra ma é inportanti kontinua ta djuda otus, prinsipalmenti através di nos trabadju di pregason.  </p><p><strong><sup>12</sup></strong> Na nos trabadju di pregason nu meste ser ikilibradu. Nu ta atxa algen ki ta kridita na kuzas diferenti di nos, ku atitudi diferenti i di lugar i kultura diferenti. Apóstlu Paulu konsigi prega pa tudu tipu di algen i nu pode prende ku se izénplu. Jizus skodje Paulu pa ser “apóstlu pa nasons”. (Rom. 11:13) Nton, Paulu prega pa judeus, gregus, kes algen ki tinha txeu skóla, kes algen sinplis, kes funsionáriu di govérnu i kes rei. Pa Paulu konsigi tokaba korason di tudu kes algen diferenti li, el bira “tudu kuza pa tudu tipu di algen.” (1 Kor. 9:19-23) El pensa na kultura, na lugar ki kes algen kria i na kuzê ki es ta kriditaba na el. I el muda se manera di prega di akordu ku ses situason. Nos tanbê nu pode midjora nos trabadju di pregason, si nu muda nos manera di prega di akordu ku nisisidadi di kes algen ki nu sta pâpia ku el.</p>
</div>
</div>
</div>
</body>
</html>
