<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split28.xhtml#pcitationsource1">^ <span id="pcitation1"></span><strong>***w24 janeru p. 20 Jeová ta djuda-u duránti ténpus difísil***</strong></a><br /><strong><sup>2</sup></strong> Sikrê nos é sérvus fiel di Jeová, tanbê nu ta pasa pa prublémas i nu ta duense, sima ta kontise ku tudu algen. Tanbê, talvês nu ten ki aguenta opozison ô pirsigison di kes ki ta ôdia povu di Deus. Enbóra Jeová ka ta inpidi pa kes kuza li kontise ku nos, el promete ma el ta djuda-nu. (Isa. 41:10) Ku se ajuda nu pode kontinua ku nos alegria, toma bons disizon i kontinua lial pa el, sikrê na situasons txeu difísil. Na es studu, nu ta ben odja kuatu manera ki Jeová ta djuda-nu duránti ténpus difísil. Tanbê, nu ta ben odja kuzê ki nu meste faze pa nu tra pruvetu di ajuda ki el ta da-nu.</p>
</div>
<div class="extPubRef"><p><a href="1102025209-split28.xhtml#pcitationsource2">^ <span id="pcitation2"></span><strong>***w24 janeru p. 21 Jeová ta djuda-u duránti ténpus difísil***</strong></a><br /><strong><sup>4</sup> <em>Modi ki Jeová ta djuda-nu.</em></strong> El promete ma el ta da-nu kel ki Bíblia ta txoma di “kel pas di Deus”. <strong>(Lé Filipensis 4:6, 7.)</strong> Kel pas li krê fla ma nu ta xinti kalmu i trankilu na menti i na korason pamodi kel amizadi ki nu ten ku Jeová ki ten txeu valor. Kel pas ki “nu ka ta konsigi intende” é un kuza más sábi di ki kel ki nu ta pode imajina. Dja bu kustuma ora txeu pa Jeová i bu fika dimiradu pamodi bu xinti txeu kalmu dipôs? Kel sentimentu li é pamodi “kel pas di Deus”.</p>
</div>
</div>
</div>
</body>
</html>
