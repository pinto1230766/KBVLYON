<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split20.xhtml#pcitationsource1">^ <span id="pcitation1"></span><strong>***w23 novenbru p. 21 Jeová ta obi nhas orason?***</strong></a><br /><strong><sup>5</sup> <em>Jeová ta djobe si nos pididu sta di akordu ku se vontadi.</em></strong> (Isa. 55:8, 9) Vontadi di Jeová ta involve intxi téra ku ómis i mudjeris ki ta ben sta unidu i kontenti dibaxu di se govérnu. Má Satanás fla ma pesoas ta sérba más filís si es governa ses kabésa. (Gén. 3:1-5) Pa prova ma kel ki Diabu fla é mintira, Jeová dexa pa ómis governa ses kabésa. Má govérnu di ómi traze txeu prubléma ki nu sta odja oji. (Ecl. 8:9) Nu sabe ma Jeová ka ta ben kaba ku tudu prubléma gósi. Si el faze kel-li alguns algen pode pensa ma ómis ta konsigi rezolve ses prubléma i tanbê es ta konsigi ten bons rezultadu na governa ses kabésa.</p>
</div>
<div class="extPubRef"><p><a href="1102025206-split20.xhtml#pcitationsource2">^ <span id="pcitation2"></span><strong>***w23 novenbru p. 23 Jeová ta obi nhas orason?***</strong></a><br /><strong><sup>12</sup></strong> Si nu ka resebe un kuza ki nu pidi na orason nu pode faze três pergunta. Primeru é: <strong><em>‘N sta ta ora ta pidi kuza dretu?’</em></strong> Txeu bês nu ta atxa ma nu sabe kuzê ki é midjór pa nos. Má, kes kuza ki nu ta pidi pode ka ser midjór pa nos. Si nu sta ta ora sobri un prubléma, talvês ten un manera mutu más midjór di rezolve kel prubléma. I alguns kuza ki nu sta pidi pode ka sta di akordu ku vontadi di Jeová. (1 Juan 5:14) Pensa na izénplu di kel pai ku mai ki dja nu papiaba di es antis. Es pidiba Jeová pa ses fidju kontinua na verdadi. Kel-li ta parse ma é un bon pididu. Má, Jeová ka ta obriga ningen pa sirbi-l. El krê pa tudu nos, i kel-li ta inklui nos fidjus, <strong><em>skodje</em></strong> sirbi-l. (Deut. 10:12, 13; 30:19, 20) Nton, envês di kel pai ku mai pidi Jeová pa ses fidju kontinua na verdadi, es pode pidiba pa el djuda-s toka korason di ses fidju, asi pa ses fidju ama Jeová i bira se amigu. — Pro. 22:6; Efé. 6:4.</p>
</div>
</div>
</div>
</body>
</html>
