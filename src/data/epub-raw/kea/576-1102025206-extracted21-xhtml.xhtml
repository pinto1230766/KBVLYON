<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split21.xhtml#pcitationsource1">^ <span id="pcitation1"></span><strong>***w23 novenbru pp. 9-10 Modi ki nu pode kontinua ku nos amor fórti pa kunpanheru***</strong></a><br /><strong><sup>8</sup></strong> Ten txeu manera ki nu pode mostra nos amor pa irmons ku irmans. Odja alguns izénplu: ‘Nhos fla kunpanheru verdadi’. (Zac. 8:16) “Nhos mante pas ku kunpanheru.” (Mar. 9:50) “Nhos ser primeru na da ónra pa kunpanheru.” (Rom. 12:10) “Nhos resebe kunpanheru dretu”. (Rom. 15:7) “Nhos kontinua... ta púrdua kunpanheru”. (Kol. 3:13) “Nhos kontinua ta leba karga di kunpanheru”. (Gál. 6:2) “Nhos kontinua ta konsola kunpanheru”. (1 Tes. 4:18) “Nhos kontinua... ta djuda kunpanheru”. (1 Tes. 5:11) “Nhos ora pa kunpanheru”. — Tia. 5:16. </p><p><strong><sup>9</sup></strong> Nu ben odja un di kes manera ki nu pode mostra amor pa kunpanheru. Paulu fla: “Nhos kontinua ta konsola kunpanheru”. Pamodi ki konsola otus algen é un manera inportanti di mostra nos amor pa es? Un livru ki ta pâpia sobri Bíblia fla ma kel palavra ki Paulu uza pa “konsola” krê fla “fika na ladu di un algen pa da-l koraji óras ki el sta pasa pa un situason difísil.” Nton, óras ki nu ta konsola un irmon ô un irman ki sta ta sufri, nu ta djuda-l kontinua ta sirbi Jeová di manera fiel. I kada bês ki nu ta konsola un irmon ô un irman, nu sta ta mostra-l ma nu ta ama-l. — 2 Kor. 7:6, 7, 13.</p><p><strong><sup>10</sup></strong> Xinti konpaxon i da un algen konsolu sta ligadu ku kunpanheru. Di ki manera? Óras ki un algen ta xinti konpaxon pa algun algen ki sta ta sufri, el ta krê konsola-l i faze algun kuza pa djuda-l. Nton, óras ki nu ta xinti konpaxon, kel-li ta djuda-nu konsola otus algen. Paulu splika ma konpaxon ki Jeová ta xinti pa pesoas ta motiva-l pa el konsola-s. Paulu fla ma Jeová “é Pai xeiu di mizerikórdia i Deus di tudu konsolu”. (2 Kor. 1:3) Li Paulu uza palavras “xeiu di mizerikórdia” pa pâpia di sentimentu di konpaxon pa otus algen. Pur isu, “Deus ta txomadu di Pai ô Fonti xeiu di mizerikórdia pamodi el ta xinti txeu konpaxon pa otus algen.” I kel konpaxon li ta motiva-l pa el “konsola-nu na tudu nos prubléma.” (2 Kor. 1:4) Sima un fonti di agu ta da forsa pa algen ki sta ku sedi, Jeová ta da forsa i konsolu pa kes algen ki sta ta pasa pa prublémas. Modi ki nu pode imita Jeová i xinti konpaxon pa otus i konsola-s? Un manera di faze kel-li é dizenvolve kualidadis na nos korason ki ta djuda-nu xinti konpaxon i konsola otus. Kal ki é alguns di kes kualidadi?</p>
</div>
</div>
</div>
</body>
</html>
