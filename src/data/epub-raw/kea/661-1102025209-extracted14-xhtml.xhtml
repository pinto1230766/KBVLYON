<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split14.xhtml#pcitationsource1">^ <span id="pcitation1"></span><strong>***w23 setenbru pp. 9-10 Jóven, ki tipu di vida bu krê ten?***</strong></a><br /><strong><sup>6</sup> <em>Prende ku kes mau disizon ki Jioás toma.</em></strong> Dipôs ki Jioiada móre, Jioás skodje maus koléga. <strong>(Lé <em>2 Crónicas 24:17, 18</em>.)</strong> El disidi obi ku kes prínsipi di Judá ki ka ta amaba Jeová. Talvês bu ta konkorda ma Jioás debe fikaba lonji di es pamodi es ta fazeba kuzas mariadu. (Pro. 1:10) Envês di kel-li, el obi kes mau konsedju ki se amigus da-l. Kantu Zakarias, ki éra primu di Jioás, tenta koriji-l, Jioás manda mata-l. (2 Cró. 24:20, 21; Mat. 23:35) Kel-li foi un kuza gravi i un tolisi! Vida di Jioás kumesa dretu, má infilismenti el bira kóntra Jeová i el bira un asasinu. Dipôs se sérvus mata-l. (2 Cró. 24:22-25) Se vida ta sérba diferenti si el obiba ku Jeová i ku kes ki ta amaba Jeová. Kuzê ki bu ta prende ku izénplu di Jioás?</p><p><strong><sup>7</sup></strong> Un lison ki nu pode prende ku mau disizon ki Jioás toma, é ma nu meste skodje amigus ki ta ama Jeová i ki krê pô-l ta fika kontenti. Kes amigu li ta djuda-nu faze kuzas dretu. Nu pode faze amizadi ku kes ki é más bédju ô más novu ki nos. Lenbra ma Jioás éra mutu más novu ki se amigu Jioiada. Sobri amigus ki bu ta skodje, pensa na kes pergunta li: ‘Es ta djuda-m bira nha fé na Jeová más fórti? Es ta insentiva-m pa N vive di akordu ku leis di Deus? Es ta pâpia sobri Jeová i verdadis sobri el ki ten txeu valor? Es ta mostra ruspetu pa leis di Deus? Es ta fla-m sô kel ki N ta krê obi ô es ten koraji di koriji-m si N disvia?’ (Pro. 27:5, 6, 17) Pa ser sinseru, si bus amigu ka ta ama Jeová, bu ka meste-s. Má si bus amigu ta ama Jeová, ka bu larga-s, pamodi sénpri es ta djuda-u. — Pro. 13:20.   </p>
</div>
</div>
</div>
</body>
</html>
