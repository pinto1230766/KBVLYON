<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split24.xhtml#pcitationsource1">^ <span id="pcitation1"></span><strong>***w24 janeru pp. 24-25 Jeová ta djuda-u duránti ténpus difísil***</strong></a><br /><strong><sup>14</sup> <em>Dizafiu.</em></strong> Nu pode pasa pa situasons ki ta pô-nu ta xinti txeu medu. Na Bíblia sérvus fiel di Deus pâpia di situasons ki es staba txeu preokupadu i ku medu pamodi ses inimigu ô otus provason. (Sal. 18:4; 55:1, 5) Di mésmu manera, nu pode sta ta pasa pa opozison na skóla, na trabadju, na família ô di govérnu. Nu pode tene medu di móre pamodi un prubléma di saúdi. Duránti kes situason li, nu pode xinti ma nu ka pode faze nada, sima un mininu ki ka ta pode rezolve se situason. Modi ki Jeová ta djuda-nu na situasons sima kes-li?</p><p><strong><sup>15</sup> <em>Modi ki Jeová ta djuda-nu.</em></strong> El ta konsola-nu i el ta pô-nu ta fika kalmu. <strong>(Lé <em>Salmo 94:19</em>.)</strong> Kel testu li, pode pô-nu ta pensa na un minininha ki sta ku txeu medu i ki ka sta konsigi durmi pamodi un tenpistadi txeu fórti. Nu pode imajina se pai ta txiga na el, ta karega-l i ta fika ku el na se brasu ti ki el durmi. Enbóra kel tenpistadi fórti inda ka pasa, el ta xinti suguru i kalmu na brasu di se pai. Óras ki nu sta pasa pa provasons ki ta da-nu medu, talvês nu meste pa nos Pai ki sta na séu pega-nu na se brasus ti ki nu xinti kalmu. Modi ki nu pode resebe kel konsolu li?</p><p><strong><sup>16</sup> <em>Kuzê ki nu meste faze.</em></strong> Tra ténpu pa bu faze orason i lé Palavra di Jeová sénpri. (Sal. 77:1, 12-14) Óras ki bu sta txeu preokupadu talvês kel primeru kuza ki bu ta pensa na faze é djobe ajuda di bu Pai ki sta na séu. Konta Jeová kuzê ki bu ten medu i kuzê ki bu sta preokupadu ku el. Dexa pa el pâpia ku bo i pa el konsola-u através di Bíblia. (Sal. 119:28) Bu pode atxa alguns párti di Bíblia ki pode konsola-u, prinsipalmenti óras ki bu sta ku medu. Pur izénplu, bu pode ganha koraji óras ki bu ta lé livrus di <em>Jó, Salmos</em> i <em>Proverbios</em> i tanbê kes palavra di Jizus ki nu ta atxa na Mateus kapítlu 6. Óras ki bu ta faze orason pa Jeová i bu ta lé se Palavra, bu ta xinti se konsolu.</p>
</div>
</div>
</div>
</body>
</html>
