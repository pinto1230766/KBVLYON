<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split26.xhtml#pcitationsource1">^ <span id="pcitation1"></span><strong>***w23 maiu p. 3 Modi ki nu pode midjora nos orason***</strong></a><br /><strong><sup>4</sup></strong> Através di se orason pa Jeová, Jizus da un izénplu pa se sigidoris. Jizus ta fazeba orason sénpri, duránti se trabadju di pregason. El tevi ki tra ténpu pa faze orason pamodi txeu bês el ta staba okupadu i ku txeu algen na se vólta. (Mar. 6:31, 45, 46) El ta labantaba sédu palmanhan pa el tinha ténpu di faze orason el sô. (Mar. 1:35) Un bês, el ora noti interu antis di toma un disizon inportanti. (Luk. 6:12, 13) I Jizus faze orason txeu bês na kel noti antis di el móre, timenti el staba ta tirmina di faze kel trabadju más difísil li na téra. — Mat. 26:39, 42, 44.</p><p><strong><sup>5</sup></strong> Izénplu di Jizus ta inxina-nu ma pa más okupadu ki nu sta, nu meste tra ténpu pa nu faze orason. Sima Jizus, talvês nu meste tra ténpu pa faze orason. Nu pode labanta sédu palmanhan ô fika kordadu ti más tardi pa faze orason. Óras ki nu ta faze si, nu ta mostra Jeová ma nu ta da valor pa es prezenti spesial. Un irman ki txoma Line, ta lenbra ma kantu el fika ta sabe di priviléjiu di faze orason, kel-la mexe txeu ku el. El fla: “Kantu N fika ta sabe ma N pode pâpia ku Jeová kalker óra, kel-li djuda-m odja-l sima nha midjór Amigu, i kel-li ta pô-m ku gana di midjora nhas orason.” Di sertéza, txeu di nos dja xinti mésmu kuza. Nton, nu ben odja sinku kuza inportanti ki nu pode faze orason sobri el.</p>
</div>
</div>
</div>
</body>
</html>
