<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205.xhtml#pcitationsource1">^ <span id="pcitation1"></span><strong>***w23 abril pp. 16-17 Jeová ta djuda-u lida ku prublémas ki bu ka sta ta spéra***</strong></a><br /><strong><sup>13</sup></strong> Ki bensons kes kriston tevi duránti kel fómi? Kes ki resebe ajuda odja klaru modi ki Jeová staba ta djuda-s. (Mat. 6:31-33) Talvês es fika más amigu di kes irmon i irmans ki djuda-s. I kes ki faze ses kontribuison ô ki djuda di otus manera fika kontenti di da kel ki es tinha. (Atus 20:35) Jeová abênsua es tudu pamodi es konsigi lida ku kel situason difísil.</p><p><strong><sup>14</sup></strong> Kes kriston na ténpu di apóstlus pirsigidu txeu bês, i alvês na óra ki es ka staba ta spéra. Repara kuzê ki kontise ku Barnabé i ku apóstlu Paulu, kantu es staba ta prega na Listra. Na komésu, kes algen di la resebe-s dretu i es obi-s. Má dipôs, kes algen ki éra kóntra es pâpia ku “kes monti di algen” i ku alguns di kes algen ki antis obiba es i es konvense-s pa da Paulu ku pédra i es dexa-l la kuazi ta móre. (Atus 14:19) Má Paulu ku Barnabé kontinua ta prega na otus lugar. Kal ki foi rezultadu? Es “djuda txeu algen bira disiplu” i ses palavra i ses izénplu bira fé di kes irmon más fórti. <strong>(Lé Atus 14:21, 22.)</strong> Paulu ku Barnabé konsigi djuda txeu algen pamodi es ka para di prega sikrê es pirsigidu kantu es ka staba ta spéra. Jeová sénpri ta abensua-nu si nu ka dizisti di faze se trabadju ki el manda-nu pa nu faze.</p>
</div>
</div>
</div>
</body>
</html>
