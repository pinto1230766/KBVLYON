<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split10.xhtml#pcitationsource1">^ <span id="pcitation1"></span><strong>***w23 julhu pp. 3-4 Bu sta prontu pa grandi tribulason?***</strong></a><br /><strong><sup>7</sup></strong> Tanbê nu pode bira nos kapasidadi di aguenta firmi más fórti, óras ki nu ta faze orason pa Jeová txeu bês i di korason nu ta fla-l kuzê ki nu sta preokupadu ku el. (Fil. 4:6; 1 Tes. 5:17) Talvês bu ka sta pasa pa un provason difísil gósi. Má simé, bu ta djobe orientason di Jeová óras ki bu sta xatiadu, konfuzu ô dizorientadu? Si sénpri bu ta pidi ajuda di Deus pa lida ku prublémas di dia-dia gósi, bu ta xinti avontádi pa faze kel-li óras ki bu ben pasa pa prublémas más difísil na futuru. Nton bu ta kunfia ma Jeová sabe dretu ki óra i modi ki el ta djuda-u. — Sal. 27:1, 3.</p><p><strong><sup>8</sup></strong> Si nu konsigi aguenta firmi gósi, ta ser más fásil nu faze kel-li na grandi tribulason. (Rom. 5:3) Pamodi ki nu pode fla kel-li? Txeu irmon ku irmans ta fla ma kada bês ki es aguenta un situason difísil, kel-li ta djuda-s aguenta firmi si es pasa pa un otu prubléma. Óras ki es aguenta firmi ku ajuda di Jeová, es ta ten más fé ma el krê djuda-s. I pamodi es ten fé na Jeová, es ta pode aguenta firmi óras ki parse otu prubléma. <strong>(Lé Tiagu 1:2-4.)</strong> É kel-li ki kontise ku un pionera na Albánia, ki txoma Mira. El diskubri ma aguenta prublémas na pasadu djuda-l kontinua ta aguenta prublémas ki el tene gósi. El fla ma alvês el ta xinti ma é sô el ki tene txeu prubléma. Má dipôs, el ta lenbra di tudu kuza ki Jeová dja faze pa el na kes últimu 20 anu pa djuda-l, i el ta fla se kabésa: ‘Kontinua fiel. Ka bu para di sirbi Jeová gósi dipôs ki el djuda-u aguenta firmi txeu difikuldadi.’ Abo tanbê bu pode midita na modi ki Jeová dja djuda-u aguenta firmi. Ten serteza ma el ta da kónta di tudu bês ki bu ta aguenta firmi óras ki bu ta pasa pa un prubléma i el ta ben rekonpensa-u. (Mat. 5:10-12) Nton óras ki grandi tribulason kumesa, bu ta sta prontu pa aguenta firmi i bu ta sta más disididu na kontinua ta faze kel-li.</p>
</div>
</div>
</div>
</body>
</html>
