<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split4.xhtml#pcitationsource1">^ <span id="pcitation1"></span><strong>***w23 maiu pp. 8-9 Modi ki Jeová ta responde nos orason***</strong></a><br /><strong><sup>4</sup></strong> Txeu bês, nu ta lé na Bíblia ma Jeová responde orason di se sérvus. Bu ta konsigi pensa na un izénplu? Un izénplu é di Rei Davidi. El tevi txeu inimigu prigozu duránti se vida i txeu bês el djobe ajuda di Jeová na orason. Un bês, el inplora pa Jeová: ‘Ó Jeová, obi nha orason, obi nha súplika di ajuda. Responde-m di akordu ku bu lialdadi i ku bu justisa.’ (Sal. 143:1) Jeová responde kes orason di Davidi i el djuda-l na kes situason prigozu. (1 Sam. 19:10, 18-20; 2 Sam. 5:17-25) Davidi pode flaba ku kunfiansa: ‘Jeová sta pértu di tudu kes ki ta pâpia di el’. Nos tanbê nu pode ten sertéza di kel-li. — Sal. 145:18.</p><p><strong><sup>5</sup></strong> Jeová pode ka responde nos orason di manera ki nu ta spéra. Kel-li kontise ku apóstlu Paulu. El fla Jeová pa tra-l ‘un spinhu na karni’. Paulu faze orason três bês sobri kel prubléma difísil li. Jeová responde kes orason? Sin, má ka éra di manera ki Paulu staba ta spéra. Envês di Jeová kaba ku kel prubléma di Paulu, el da-l puder ki el mesteba pa kontinua ta sirbi-l di manera fiel. — 2 Cor. 12:7-10.</p><p><strong><sup>6</sup></strong> Alvês tanbê nu pode resebe un respósta ki é diferenti di kel ki nu sta ta spéra. Nu pode ten sertéza ma Jeová sabe dretu modi ki el ta djuda-nu. El pode ti ‘faze mutu más txeu inda di ki tudu kel ki nu ta pidi ô ki nu ta imajina’. (Efé. 3:20) É pamodi kel-li, ki respósta pa nos orason pode ben na un óra ô di un manera ki nu ka sta ta spéra.</p>
</div>
</div>
</div>
</body>
</html>
