<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split5.xhtml#pcitationsource1">^ <span id="pcitation1"></span><strong>***w23 abril pp. 8-9 “Bu irmon ta ben labanta”!***</strong></a><br /><strong><sup>2</sup></strong> Di vês en kuandu, é bon nu pensa na kel promésa di Bíblia ma ta ben ten un resureison na futuru. (Juan 5:28, 29) Pamodi? Pamodi nunka nu ka ta sabe ki óra ki nu pode panha un duénsa ki ta poi nos vida na prigu ô ki óra ki pode móre un algen ki nu ta ama. (Ecl. 9:11; Tia. 4:13, 14) Nos speransa di resureison pode djuda-nu aguenta firmi óras ki nu ta pasa pa kes prubléma li. (1 Tes. 4:13) Bíblia ta da-nu sertéza ma nos Pai ki sta na séu konxe-nu dretu i el ta ama-nu txeu. (Lukas 12:7) Jeová konxe-nu dretu di tal manera ki el ta ben resusita-nu ku kel mésmu manera di ser i ku nos lenbransa. Jeová ta ama-nu txeu el ta da-nu xansi di vive pa tudu ténpu, sikrê nu móre el ta resusita-nu!</p><p><strong><sup>3</sup></strong> Na kel studu li, primeru nu ta ben odja pamodi ki nu pode kridita na promésa di resureison. Dipôs, nu ta ben odja un stória di Bíblia ki ta poi nos fé ta bira más fórti i ki ten kes palavra ki sta na téma di kel studu li: “Bu irmon ta ben labanta.” (Juan 11:23) I dipôs, nu ta ben odja modi ki nu pode bira nos fé na resureison más fórti.</p><p><strong>PAMODI KI NU PODE KRIDITA NA PROMÉSA DI RESUREISON</strong></p><p><strong><sup>4</sup></strong> Pa nu kridita na un promésa, nu debe ten sertéza ma kel algen ki faze kel promésa tene <strong><em>gana</em></strong> i tanbê el ten <strong><em>puder</em></strong> ô kapasidadi di kunpri-l. Odja un izénplu: Imajina ma un tenporal faze txeu stragu na bu kaza i un amigu txiga na bo i el ta promete-u: ‘N ta djuda-u konpo bu kaza.’ El fla-l di korason i bu ten sertéza ma el tene gana di djuda-u. Si el é bon na faze kaza i el tene kes feraménta ki ta mestedu, nton lógu bu ta kridita ma el ta pode djuda-u. Pur isu, bu ta kunfia na se promésa. Kuzê ki nu pode fla di promésa ki Deus faze di resureison? El tene gana i el ten puder di kunpri-l?</p>
</div>
</div>
</div>
</body>
</html>
