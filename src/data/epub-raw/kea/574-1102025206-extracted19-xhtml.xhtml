<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split19.xhtml#pcitationsource1">^ <span id="pcitation1"></span><strong>***w23 junhu p. 4 Kuzê ki ansions pode prende ku izénplu di Jidion***</strong></a><br /><strong><sup>7</sup> <em>Ka bu fika ku raiba si algen kritika-u.</em></strong> Otu dizafiu ki ansions ta pasa pa el é si es kritikadu. Izénplu di Jidion pode djuda otu bês. El sabia ma el ka éra perfeitu, nton el kontinua kalmu kantu kes ómi di Efrain kritika-l. (Juí. 8:1-3) Jidion ka responde ku raiba. El mostra umildadi kantu el obi ses preokupason i ku jetu el kalma kel situason. Ansions ki ten sabedoria ta imita Jidion óras ki es ta obi ku atenson i es ta reaji ku kalma si algen kritika-s. <strong>(Lé Tiagu 3:13.)</strong> Di kel manera li, es ta mante pas na kongregason.</p><p><strong><sup>8</sup> <em>Da tudu lovor pa Jeová.</em></strong> Kantu otus algen ilojia Jidion pamodi el salva povu di kes midianita, el da tudu glória pa Jeová. (Juí. 8:22, 23) Modi ki ansions pode imita Jidion? Es pode da tudu lovor pa Jeová pa kuzas ki es ta faze. (1 Kor. 4:6, 7) Pur izénplu, si un ansion ilojiadu pamodi el é bon na inxina, el pode fla ma kel instruson ben di Palavra di Deus ô ma nos tudu nu ta prende ku organizason di Jeová. Ansions alvês pode pensa si es sta ta txoma atenson ki es ka debe pa ses kabésa. Odja izénplu di un ansion ki txoma Timótiu. Kantu el bira ansion, Timótiu gostaba di faze diskursus pa públiku. El fla: “N ta fazeba intruduson i ilustrasons txeu kunpridu i konplikadu. Pamodi kel-li txeu algen ta ilojiaba mi. Infilismenti, N staba ta txoma atenson pa nha kabésa envês di txoma atenson pa Bíblia ô pa Jeová.” Ku ténpu, Timótiu odja ma el meste mudaba se manera di inxina pa ka txoma atenson dimás pa se kabésa. (Pro. 27:21) Kal ki foi rezultadu? El fla: “Gósi txeu irmon ku irmans ta fla ma nha diskursu djuda-s lida ku un prubléma, aguenta firmi na un provason ô bira más amigu di Jeová. N ta fika más kontenti ku kuzê ki es ta fla-m gósi di ki ku kes ilojiu ki N ta resebeba dja ten alguns anu.”</p>
</div>
</div>
</div>
</body>
</html>
