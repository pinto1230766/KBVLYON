<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split26.xhtml#pcitationsource1">^ <span id="pcitation1"></span><strong>***w23 novenbru p. 4 Jeová ta da-nu serteza ma el ta ben bira téra un paraízu***</strong></a><br /><strong><sup>9</sup></strong> Na Apokalipse 21:5, Jeová fla: “N sta faze tudu kuza novu.” Kuzê ki kel-li krê fla? Na kel kapítlu li, Jeová sta ta pâpia di dôs kuza ki el ta ben faze. Primeru, Jeová ta ben distrui kel mundu mau li. Sugundu, el ta ben traze un mundu novu. Na Apokalipse 21:1, nu ta lé: “Kel séu ki tinha antis i kel téra ki tinha antis dizaparse”. “Kel séu ki tinha antis” krê fla kes govérnu ki Satanás i se dimónis ta kontrola. (Mat. 4:8, 9; 1 Juan 5:19) Na Bíblia, palavra “téra” pode uzadu pa pâpia di kes algen ki ta mora na téra. (Gén. 11:1; Sal. 96:1) Nton kel “téra ki tinha antis” krê fla kes algen mau ki ten oji. Jeová ka ta ben sô midjora “séu” i “téra” ki ten oji, má el ta ben distrui-s tudu. El ta ben troka kel séu ku kel téra ki ten oji pa “un séu novu i un téra novu”. Kel-li krê fla, un novu govérnu ki ta ben governa kes algen justu.</p><p><strong><sup>10</sup></strong> Di ki otu manera Jeová ta ben faze <strong><em>“tudu kuza novu”</em></strong>? (Apo. 21:5) Jeová ta ben konpo téra i el ta ben kura pesoas pa es bira perfeitu. Sima profesia di Izaías dja flaba, Jeová ta ben bira téra interu na un lugar bunitu, sima jardin di Éden. I el ta ben kura-nu di tudu duénsa. Kes algen manku, ségus i surdus ta ben kuradu i ti mésmu kes ki móre ta ben dadu vida otu bês. — Isa. 25:8; 35:1-7.</p>
</div>
</div>
</div>
</body>
</html>
