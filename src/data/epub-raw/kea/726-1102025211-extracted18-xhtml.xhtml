<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split18.xhtml#pcitationsource1">^ <span id="pcitation1"></span><strong>***w23 agostu pp. 5-6 Prende ku izénplu di Daniel***</strong></a><br /><strong><sup>10</sup></strong> Na Bíblia, palavra na ebraiku ki traduzidu pa “lialdadi” ô “amor lial”, ta da ideia di un amor fórti i txeu bês el ta uzadu pa pâpia di amor ki Deus ten pa se sérvus. Kel mésmu palavra li tanbê ta uzadu pa pâpia di amor ki sérvus di Deus ta mostra pa kunpanheru. (2 Sam. 9:6, 7) Ku ténpu, nos lialdadi pode bira más fórti. Nu ben odja modi ki lialdadi di Daniel bira más fórti.</p><p><strong><sup>11</sup></strong> Daniel pasa pa txeu situason na se vida ki poi se lialdadi pa Jeová na próva. Má kel próva más difísil ki el pasa pa el, kontise kantu el tinha más di 90 anu. Na kel ténpu, gentis di Média ku Pérsia dja tomaba Babilónia i éra Rei Dariu ki staba ta governaba. Kes funsionáriu di palásiu di rei tinha ódiu di Daniel i es ka ta ruspetaba kel Deus ki el ta adoraba. Nton, es faze un planu pa mata Daniel. Es poi rei ta sina un lei ki ta poba na próva si Daniel éra lial pa se Deus ô pa rei. Daniel tinha ki paraba di faze orason pa Jeová duránti 30 dia pa el provaba se lialdadi pa rei i ivita sérba kastigadu. Daniel nega faze kel-li. Pur isu, el botadu na kóba di lion. Má Jeová rekonpensa lialdadi di Daniel kantu el salva-l di bóka di lion. (Dan. 6:12-15, 20-22) Modi ki nu pode kontinua lial pa Jeová sima Daniel?</p><p><strong><sup>12</sup></strong> Sima dja nu flaba antis, pa nu ser lial pa Jeová nu ten ki ten un amor fórti pa el. Daniel kontinua lial pa Jeová pamodi el tinha txeu amor pa se Pai na séu. Nu ka ten dúvida ma Daniel tinha amor fórti pa Jeová, pamodi el ta pensaba na kes kualidadi di Jeová i na modi ki el ta mostraba es. (Dan. 9:4) Tanbê, Daniel midita na tudu kes bon kuza ki Jeová dja fazeba pa el i pa se povu i el tinha gratidon. — Dan. 2:20-23; 9:15, 16.</p>
</div>
</div>
</div>
</body>
</html>
