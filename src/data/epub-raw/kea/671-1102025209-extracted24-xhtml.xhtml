<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split24.xhtml#pcitationsource1">^ <span id="pcitation1"></span><strong>***w23 novenbru pp. 10-12 Modi ki nu pode kontinua ku nos amor fórti pa kunpanheru***</strong></a><br /><strong><sup>13</sup></strong> Un di kes manera ki nu ta sabe si nos amor pa nos irmons é fórti ô nau, é odja modi ki nu ta reaji na alguns situason na vida. (2 Kor. 8:8) Apóstlu Pedru pâpia di un di kes situason. El fla: “Antis di tudu, nhos ten amor fórti pa kunpanheru, pamodi amor ta kubri un monti pekadu.” (1 Ped. 4:8) Nton, kuzê ki ta djuda-nu sabe si nos amor pa nos irmons é fórti, é óras ki es ta fadja ô óras ki es ta faze algun kuza ki ta magua-nu.</p><p><strong><sup>14</sup></strong> Nu pensa ku kuidadu na kes palavra di Pedru. Primeru párti di versíklu 8 ta mostra ki tipu di amor ki nu meste ten pa kunpanheru, ki é “amor fórti”. Palavra ki Pedru uza pa “fórti” krê fla “stika.” Sugundu párti di kel versíklu ta fla kuzê ki amor fórti pode faze. El ta kubri pekadu di nos irmons. Nu pode konpara kel-li ku un panu ki nu ta stika di tal manera ki el ta kubri, ka un nen dôs, má “un monti pekadu.” “Kubri” é un manera di fla púrdua. Sima un padás di panu pode kubri un mantxa, amor pode kubri frakézas i inperfeisons di otus.</p><p><strong><sup>15</sup></strong> Nos amor pa nos irmons debe ser fórti di tal manera, ki ta da pa nu púrdua ses inperfeison sikrê kel-li é txeu difísil. <strong>(Lé Kolosensis 3:13.)</strong> Óras ki nu ta púrdua otus algen nu ta mostra ma nos amor é fórti i nu ta dexa Jeová kontenti. Kuzê más ki ta djuda-nu púrdua fadja di otus i ka xatia faxi ku kuzas mariadu ki es ta faze?</p>
</div>
</div>
</div>
</body>
</html>
