<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split12.xhtml#pcitationsource1">^ <span id="pcitation1"></span><strong>***w23 julhu pp. 21-22 Imita Jeová i ser ikilibradu***</strong></a><br /><strong><sup>7</sup></strong> Dja nu odja ma Jeová i Jizus é ikilibradu. Má i nos? Jeová ta spera pa nu ser “ikilibradu.” <strong>(Lé Filipensis 4:5.)</strong> Nu pode pensa na kes pergunta li: ‘Otus algen ta atxa ma mi é ikilibradu, mansu i ma N ta dexa kuzas pasa? Ô es ta atxa ma mi é un algen duru ô temozu? N ta insisti pa otus algen faze kuzas di manera ki N krê? Ô N ta obi ku otus algen, i óras ki ta da, N ta faze sima es ta krê?’ Óras ki nos é ikilibradu, nu ta mostra ma nu sta ta imita Jeová i Jizus. Nu ben odja dôs situason ki é inportanti ser ikilibradu: óras ki nos situason ta muda i óras ki opinion i disizon di otus algen é diferenti di nos.</p><p><strong>SER IKILIBRADU ÓRAS KI SITUASON TA MUDA</strong></p><p><strong><sup>8</sup></strong> Nu meste ser ikilibradu óras ki nos situason ta muda. Kes mudansa li pode pô-nu ku prublémas ki nunka nu ka pensaba ma nu ta pasaba pa el. Pur izénplu, di un óra pa kel otu nu pode fika duenti. Ô di un óra pa kel otu, mudansa na ikonomia ô na pulítika na undi ki nu ta mora, pode poi nos vida ta bira difísil. (Ecl. 9:11; 1 Kor. 7:31) Ti un mudansa di diziginason na organizason pode ser difísil pa nos. Ka ta inporta kal ki é prubléma, nu pode lida ku un situason novu dretu si nu faze kes kuatu kuza li: (1) seta kel situason, (2) pensa na futuru, (3) konsentra na kuzas puzitivu i (4) faze kuzas pa otus algen. Nu ben odja alguns izénplu ki kontise ki ta mostra ma faze kes kuza li pode djuda-nu.  </p>
</div>
</div>
</div>
</body>
</html>
