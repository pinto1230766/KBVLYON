<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split19.xhtml#pcitationsource1">^ <span id="pcitation1"></span><strong>***w24 marsu pp. 15-16 Bu pode aguenta firmi sikrê bu pasa pa un diziluzon***</strong></a><br /><strong><sup>6</sup> <em>Kuzê ki nu ta prende.</em></strong> Jeová krê pa nu kontinua ta mostra amor pa nos irmons ku irmans. <strong>(Lé 1 Juan 4:7.)</strong> Si nos irmons ku irmans trata-nu mariadu, nu pode kunfia ma es ka faze-l di abuzu i ma es sta ta tenta faze kuzê ki Jeová ta fla ma é dretu. (Pro. 12:18) Deus ta ama se sérvus ki é fiel sikrê es ta fadja. Sikrê nu komete fadja el ta kontinua ta ser nos amigu i el ka ta fika ku raiba di nos. (Sal. 103:9) Nos é txeu gratu pamodi Jeová ta purdua-nu i nu meste imita-l i púrdua otus algen. — Efé. 4:32–5:1.</p><p><strong><sup>7</sup></strong> Lenbra tanbê ma sima fin sta fika más pértu nu meste kontinua amigu di nos irmons ku irmans. Nu pode spera ma pirsigison ta fika más txeu. Nu pode ti bai pa kadia pamodi nos fé. Si kel-li kontise, nu meste di nos irmons ku irmans más di ki antis. (Pro. 17:17) Odja kuzê ki kontise ku Juzé, ki é un ansion na Spanha. El i otus irmon podu prézu djuntu pamodi es nega bai trópa. El fla: “Na kadia, éra faxi nu fikaba xatiadu ku kunpanheru pamodi nu ta staba na mésmu séla. Nu tinha ki staba sénpri prontu pa aguenta i púrdua kunpanheru di korason. Kel-li djuda-nu kontinua unidu i proteje-nu. Nu staba djuntu ku otus prézu ki ka ta sirbiba Jeová. Un bês N panha un pankada i N tevi ki podu jésu na brasu, pur isu N ka ta konsigi fazeba kuzas mi sô. Má, un di nhas irmon laba nhas ropa i el kuida di mi di otus manera. N sprimenta amor di verdadi kantu más N staba ta meste.” Nu ten bons motivu pa nu rezolve nos prublémas ku kunpanheru désdi gósi!</p>
</div>
</div>
</div>
</body>
</html>
