<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split15.xhtml#pcitationsource1">^ <span id="pcitation1"></span><strong>***w23 otubru p. 13 “Modi ki Jeová ta ben poi nhos ta fika fórti?”***</strong></a><br /><strong><sup>6</sup></strong> Kuzê ki Jonas faze pa resebe forsa kantu el staba el sô na bariga di kel pexi? El faze orason pa Jeová. <strong>(Lé <em>Jonas 2:1, 2, 7</em>.)</strong> Enbóra Jonas ka obiba ku Jeová, el tinha serteza ma Jeová ta obiba se orason di rapendimentu ki el faze ku umildadi. Tanbê Jonas midita na Skrituras. Pamodi ki nu pode fla kel-li? Se orason ki nu ta atxa na <em>Jonas</em> kapítlu 2, ta uza txeu di kes palavra i frazis ki sta na <em>Salmos</em>. (Pur izénplu, konpara <em>Jonas 2:2, 5</em> ku <em>Salmo 69:1; 86:7</em>.) Ta fika klaru ma Jonas konxeba Skrituras dretu. I kantu el midita na es duránti kel prubléma, el xinti ma Jeová ta djudaba el otu bês. Dipôs, Jonas volta pa téra séku i el staba prontu pa seta i kunpri otu diziginason. — <em>Jonas 2:10–3:4.</em></p>
</div>
<div class="extPubRef"><p><a href="1102025205-split15.xhtml#pcitationsource2">^ <span id="pcitation2"></span><strong>***w23 otubru p. 14 “Modi ki Jeová ta ben poi nhos ta fika fórti?”***</strong></a><br /><strong><sup>9</sup></strong> Duránti un prubléma, dja bu xinti preokupadu di tal manera ki nen bu ka ta konsigi faze orason dretu? Ô bu ta xinti kansadu dimás pa studa? Lenbra ma Jeová ta intende bu situason dretu. Nton óras ki bu ta faze un orason sinplis, bu pode ten serteza ma Jeová ta da-u kel ki bu meste. (Efé. 3:20) Si lé i studa é difísil pa bo pamodi bu sta duenti, kansadu ô preokupadu dimás, bu pode tenta obi gravasons di Bíblia ô di publikasons ku bazi na Bíblia. Tanbê obi un múzika ô odja un vídiu na jw.org pode djuda-u. Jeová krê da-u forsa i el ta faze kel-li óras ki bu ta faze orason pa el i dipôs bu ta djobe respósta pa bus orason na Bíblia i na tudu kes otu kuza ki el ta da-nu.</p>
</div>
</div>
</div>
</body>
</html>
