<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split9.xhtml#pcitationsource1">^ <span id="pcitation1"></span><strong>***w23 junhu pp. 12-13 Sta sénpri prontu pa dia di Jeová***</strong></a><br /><strong><sup>13</sup> <em>“Ka nhos paga lumi di spritu.”</em></strong> (1 Tes. 5:19) Paulu konpara spritu santu ku lumi déntu di nos. Óras ki nu ten spritu santu di Deus nu ta fika ku txeu zelu, ku gana di faze kel ki é dretu i ku forsa pa trabadja pa Jeová. (Rom. 12:11) Má kuzê ki nu pode faze pa nu resebe spritu santu? Nu pode faze orason ta pidi spritu santu, studa Palavra di Deus i faze párti di se organizason ki spritu santu ta orienta. Kel-li ta djuda-nu dizenvolve ‘frutu di spritu’. — Gál. 5:22, 23.</p><p><strong><sup>14</sup></strong> Dipôs ki Jeová da-nu se spritu santu, nu debe ten txeu kuidadu pa nu “ka paga lumi di spritu.” Deus ta da se spritu santu sô pa kes ki ta sforsa pa kontinua ta pensa i ta faze kuzas dretu. El ka ta kontinua ta da-nu se spritu santu si nu fika ta pensa ô ta faze kuzas ki el ka gosta. (1 Tes. 4:7, 8) Pa nu kontinua ta resebe spritu santu, tanbê nu meste ka “dispreza kes profesia.” (1 Tes. 5:20) “Kes profesia” li krê fla kes mensajen na Bíblia ki Deus da-nu através di se spritu santu. I kel-li ta inklui kes mensajen sobri dia di Jeová i sobri ténpu di fin. Ka nu pensa ma dia di Jeová ô Armajedon ka ta ben timenti nu sta bibu. Envês di kel-li, nu mostra ma nu sta spera ma ka ta dura el ta ben. Nu ta faze kel-li óras ki tudu dia nu ta mante okupadu ta ‘faze kuzas ki ta mostra ma nu ta adora Deus’. — 2 Ped. 3:11, 12.</p>
</div>
</div>
</div>
</body>
</html>
