<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split7.xhtml#pcitationsource1">^ <span id="pcitation1"></span><strong>***w23 novenbru p. 22 Jeová ta obi nhas orason?***</strong></a><br /><strong><sup>8</sup> <em>Jeová sénpri ta djuda-nu.</em></strong> Dja ki el é nos Pai ki krê-nu txeu, Jeová ka ta krê odja-nu ta sufri. (Isa. 63:9) Má simé, el ka ta libra-nu di tudu nos prubléma ki pode ser sima rius ô lumi. <strong>(Lé <em>Isaías 43:2</em>.)</strong> Má el promete ma el ta djuda-nu óras ki nu ta ‘pasa’ pa prublémas. I el ka ta dexa pa nos prubléma prujudika-nu pa tudu ténpu. Jeová tanbê ta da-nu se spritu santu ki ten txeu puder pa djuda-nu aguenta firmi. (Luk. 11:13; Fil. 4:13) Pamodi kel-li nu pode ten kunfiansa ma sénpri nu ta ten kel ki nu meste pa nu pode aguenta firmi i kontinua fiel pa el.</p><p><strong>KUZÊ KI JEOVÁ TA SPERA DI NOS?</strong></p><p><strong><sup>9</sup> <em>Jeová ta spera ma nu ta kunfia na el.</em></strong> (Ebr. 11:6) Alvês nu ta xinti ma nos prublémas é difísil dimás pa nu lida ku es. Nu pode ti kumesa ta duvida si Jeová ta ba djuda-nu. Má, Bíblia ta da-nu serteza ma ku ajuda di puder di Deus, nu ta pode ‘subi un muralha.’ (Sal. 18:29) Nton, envês di dexa pa nos dúvida fika más txeu nu debe ora ku txeu fé i kunfia ma Jeová ta responde nos orason. — <strong>Lé Tiagu 1:6, 7.</strong></p>
</div>
</div>
</div>
</body>
</html>
