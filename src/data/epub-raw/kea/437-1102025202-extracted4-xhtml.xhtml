<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split4.xhtml#pcitationsource1">^ <span id="pcitation1"></span><strong>***w24 janeru pp. 11-12 Bu sta prontu pa kel dia más inportanti di anu?***</strong></a><br /><strong><sup>13</sup></strong> Kuzê ki nu pode faze pa djuda otus tra pruvetu di Komemorason? Primeru, nu ten ki konvida-s. Alén di kes algen ki nu ta atxa na pregason, nu pode faze un lista di kes algen ki nu krê konvida. Kel-li ta inklui nos família, nos koléga di trabadju, kolégas di skóla i otus algen. Sikrê nu ka ten konviti inprimidu ki ta txiga, nu pode manda-s link di konviti. Nu pode fika dimiradu di odja kantu algen ki pode disidi sisti. — Ecl. 11:6.</p>
</div>
<div class="extPubRef"><p><a href="1102025202-split4.xhtml#pcitationsource2">^ <span id="pcitation2"></span><strong>***w24 janeru p. 12 Bu sta prontu pa kel dia más inportanti di anu?***</strong></a><br /><strong><sup>15</sup></strong> Lenbra ma kes algen ki bu ta konvida pa Komemorason pode tene perguntas, prinsipalmenti si nunka es ka sistiba un runion antis. Nton, nu pode pensa na alguns pergunta ki talvês es pode faze i sta priparadu pa responde-s el. (Kol. 4:6) Pur izénplu alguns pode pergunta: ‘Kuzê ki ta ben kontise na kel Komemorason?’ ‘Kantu ténpu ki el ta dura?’ ‘Ten algun manera ki N debe bisti?’ ‘N meste paga algun kuza?’ ‘Ta pididu dinheru?’ Óras ki bu konvida algen pa Komemorason, bu pode fla-l: “Bu tene algun pergunta?” i dipôs responde kalker pergunta ki kel algen pode ten. Tanbê, bu pode mostra-l vídius <em>Lenbra di mórti di Jizus</em> i <em>Kuzê ki ta kontise na un Salon di Reinu?</em><em>,</em> pa djuda-l intende modi ki nos runion ta fazedu. I na lison 28 di livru <em>Vive filís pa tudu ténpu!</em> ten alguns kuza ki nu pode mostra kel algen.</p>
</div>
<div class="extPubRef"><p><a href="1102025202-split4.xhtml#pcitationsource3">^ <span id="pcitation3"></span><strong>***w24 janeru p. 13 Bu sta prontu pa kel dia más inportanti di anu?***</strong></a><br /><strong><sup>16</sup></strong> Dipôs di sisti Komemorason kes algen ki konvidadu pode tene más perguntas. Es pode pergunta pamodi ki ningen ka kume pon ô bebe vinhu, ô pamodi ki é sô alguns algen ki kume pon ô bebe vinhu. Talvês es pode pergunta kantu bês ki nu ta faze Komemorason. I tanbê es pode krê sabe si tudu runions di Tistimunhas di Jeová ta fazedu di mésmu manera. Enbóra txeu di kes kuza li pode papiadu di el na kel diskursu ki ta fazedu duránti Komemorason, kel konvidadu pode krê sabe más informason. Kel artigu ki sta na jw.org ku téma “Pamodi ki Tistimunhas di Jeová ta komemora mórti di Jizus di manera diferenti di kes otu relijion?”, pode djuda-nu responde alguns di se perguntas. Nu krê faze tudu kel ki nu ta pode antis, duránti i dipôs di Komemorason pa djuda kes algen ki ten “bon atitudi” pa tra pruvetu di Komemorason. — Atus 13:48.</p>
</div>
</div>
</div>
</body>
</html>
