<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split6.xhtml#pcitationsource1">^ <span id="pcitation1"></span><strong>***w23 maiu p. 17 Kontinua ta anda na ‘Kaminhu di Santidadi’***</strong></a><br /><strong><sup>15</sup></strong> Na 1919, Babilónia Grandi dexa di kontrola povu di Deus. Na kel anu, “skravu fiel i prudenti” kumesa ta trabadja. Asi, kes algen sinseru kumesa ta anda na ‘Kaminhu di Santidadi.’ (Mat. 24:45-47) Trabadju ki otus algen faze na pasadu pa pripara kel ‘kaminhu’ djuda kes algen ki kumesa ta anda na el prende más sobri Jeová i se vontadi. (Pro. 4:18) Tanbê, es konsigi vive di akordu ku leis di Jeová. Jeová ka staba ta spéra pa se povu fazeba kes mudansa ki es mesteba di un bês. Má, el muda se povu poku-poku. (Odja kuadru “Jeová muda se povu poku-poku.”) Nos tudu nu ta fika kontenti óras ki nu ta konsigi agrada nos Deus na tudu kuza ki nu ta faze! — Col. 1:10.</p>
</div>
<div class="extPubRef"><p><a href="1102025207-split6.xhtml#pcitationsource2">^ <span id="pcitation2"></span><strong>***w23 maiu p. 19 Kontinua ta anda na ‘Kaminhu di Santidadi’***</strong></a><br /><strong><sup>16</sup></strong> Pa un strada kontinua dretu, el meste konpodu sénpri. Désdi 1919, trabadju na ‘Kaminhu di Santidadi’ kontinua ta fazedu, asi pa más algen pode sai di Babilónia Grandi. Skravu fiel i prudenti kumesa ta trabadja lógu ki el skodjedu. I na 1921, es faze un livru pa djuda algen studa Bíblia i prende kes verdadi di Bíblia. Dipôs, ben fazedu kuazi 6 milhon di livru ku téma <em>A Harpa de Deus,</em> na 36 língua i txeu algen prende verdadi na el. Ka dura li, nu resebe un publikason novu ki é un grandi ajuda pa faze studus di Bíblia ku téma, <em>Vive filís pa tudu ténpu!</em><em>.</em> Duránti es ténpu di fin, Jeová sta ta uza se organizason pa da-nu orientason ku bazi na se Palavra pa djuda nos tudu kontinua ta anda na ‘Kaminhu di Santidadi.’ — <strong>Lé <em>Isaías 48:17; 60:17.</em></strong></p><p><strong><sup>17</sup></strong> Nu pode fla ma sénpri ki un algen ta seta studa Bíblia, el ta ten oportunidadi di poi pé na ‘Kaminhu di Santidadi’. Alguns ta anda sô un bokadinhu na el i dipôs es ta sai di kaminhu. Otus sta disididu na kontinua ta anda na el ti fin di ses viajen. Kal ki é fin di viajen?</p><p><strong><sup>18</sup></strong> Pa kes ki ten speransa di ba séu, ‘Kaminhu di Santidadi’ ta leba-s pa paraízu di Deus na séu. (Apo. 2:7) Pa kes ki ten speransa di vive na téra, kel kaminhu li ta leba-s pa perfeison na fin di kel Govérnu di mil anu di Jizus. Si bu sta ta anda na kel kaminhu li gósi, ka bu djobe pa tras. I ka bu sai di el timenti bu ka tirmina bu viajen pa mundu novu! I ku amor nu ta dizeja-u “bon viajen.”</p>
</div>
</div>
</div>
</body>
</html>
