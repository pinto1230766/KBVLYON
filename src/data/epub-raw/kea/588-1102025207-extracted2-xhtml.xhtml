<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split2.xhtml#pcitationsource1">^ <span id="pcitation1"></span><strong>***w23 otubru p. 8 Bu sta “prontu pa obi”?***</strong></a><br /><strong><sup>9</sup></strong> Txeu algen ta rekonhese ma nu meste di govérnu i ma nu debe obi ku peloménus alguns di kes lei di “autoridadi”. (Rom. 13:1) Omésmu ténpu, es pode ka ta krê obi ku un lei ki ta parse ma é injustu ô ma el ta iziji txeu dimás. Pur izénplu, pensa na inpostu ki nu ta paga. Na un país di Europa txeu algen ta fla ma si bu ta atxa ma un inpostu é injustu, bu ka debe paga-l. É pamodi kel-li ki na kel país kes algen ka ta paga tudu kes inpostu ki govérnu ta iziji.</p>
</div>
<div class="extPubRef"><p><a href="1102025207-split2.xhtml#pcitationsource2">^ <span id="pcitation2"></span><strong>***w23 otubru p. 9 Bu sta “prontu pa obi”?***</strong></a><br /><strong><sup>11</sup></strong> Nu pode prende ku izénplu di Juzé i Maria, ki staba prontu pa obi ku autoridadi, sikrê éra difísil pa es. <strong>(Lé Lukas 2:1-6.)</strong> Kantu Maria tinha uns 9 mês grávida, govérnu pidi pa el ku Juzé faze un kuza difísil. Augustu, ki ta governaba inpériu di Roma, manda tudu algen pa rejista. Juzé ku Maria tevi ki bai ti Belen, ki éra un viajen di más di 150 kilómetru na un kaminhu ki tinha txeu dixida i subida. Kel viajen li foi difísil, prinsipalmenti pa Maria. Talvês es staba preokupadu ku kuzê ki pode kontiseba si Maria tinha fidju na kaminhu. Kuzê ki es ta fazeba si kel-li kontiseba? Maria tinha kel algen ki ta ben sérba Misías déntu se bariga. Kel-li pode sérba un diskulpa pa es ka obiba ku govérnu?</p><p><strong><sup>12</sup></strong> Enbóra Juzé ku Maria tinha motivus pa staba preokupadu, es obi ku lei. Jeová abênsua ses obidiensa. Maria txiga na Belen ku suguransa, se fidju nase dretu i ti el djuda kunpri un profesia di Bíblia. — Miq. 5:2.</p>
</div>
</div>
</div>
</body>
</html>
