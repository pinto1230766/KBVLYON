<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split12.xhtml#pcitationsource1">^ <span id="pcitation1"></span><strong>***w23 setenbru pp. 10-11 Jóven, ki tipu di vida bu krê ten?***</strong></a><br /><strong><sup>10</sup> <em>Prende ku kes mau disizon ki Uzias toma.</em></strong> Rei Uzias staba kustumadu ku fla otus kuzê ki es debe fazeba. Kel-li pô-l ta pensa ma el pode fazeba kalker kuza ki el kreba? Un dia, Uzias disidi entra na ténplu di Jeová i ku orgulhu el tenta kema insénsu na altar, ki é un kuza ki reis ka pode fazeba. (2 Cró. 26:16-18) Saserdóti Prinsipal, Azarias tenta koriji-l, má Uzias fika xatiadu. Infilismenti, Uzias ka kontinua lial i Jeová kastiga-l ku lépra. (2 Cró. 26:19-21) Se vida ta sérba diferenti si el kontinuaba umildi!</p><p><strong><sup>11</sup></strong> Kantu Uzias bira poderozu el skese ma é Jeová ki ta daba el forsa i rikéza. Kuzê ki nu ta prende? Nu debe lenbra ma bensons i priviléjius ki nu ta resebe ta ben di Jeová. Envês di nu ingaba di algun kuza ki nu ta konsigi faze, nu debe da glória pa Jeová. (1 Kor. 4:7) Nu debe rekonhese ku umildadi ma nos é inperfeitu i ma nu meste disiplina. Un irmon ki ten uns 60 anu, fla: “N prende ka ofende ô dizanima óras ki otus ta da kónta di nhas éru. Óras ki N ta resebe disiplina pa algun kuza mariadu ki N faze, N ta tenta midjora i da Jeová tudu kel ki N pode.” Óras ki nu ta obi ku Jeová i nu ta kontinua umildi, nu ta ten un vida sábi. — Pro. 22:4.</p>
</div>
</div>
</div>
</body>
</html>
