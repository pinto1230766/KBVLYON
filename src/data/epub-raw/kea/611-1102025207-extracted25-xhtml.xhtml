<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split25.xhtml#pcitationsource1">^ <span id="pcitation1"></span><strong>***w24 janeru pp. 10-11 Bu sta prontu pa kel dia más inportanti di anu?***</strong></a><br /><strong><sup>7</sup></strong> Kantu Jizus staba na téra, el obi ku Jeová na tudu kuza, ti mésmu kantu éra difísil di faze kel-la. Enbóra Jizus éra un mininu perfeitu, el obi ku autoridadi di se mai ku se pai ki éra inperfeitu. (Luk. 2:51) Kantu el éra jóven, el aguenta preson di otus algen ki talvês kreba pa el ka obiba ku se pai ku se mai ô pa el sérba infiel pa Jeová. I kantu Jizus bira grandi, el tevi ki aguenta preson di Satanás ki tenta pô-l ta peka i ti mésmu fla-l pa el para di ser lial pa Jeová. (Mat. 4:1-11) Satanás staba disididu na poi Jizus ta peka asi pa el ka pagaba resgati.</p><p><strong><sup>8</sup></strong> Duránti trabadju di pregason di Jizus li na téra, el pasa pa otus próva. Se inimigus pirsigi-l i ti es tenta mata-l. (Luk. 4:28, 29; 13:31) El tevi ki lida ku inperfeison di se sigidoris. (Mar. 9:33, 34) Kantu el staba ta julgadu, es tortura-l i es faze trosa di el. Dipôs, es mata-l sima un kriminozu i el sufri txeu dór. (Ebr. 12:1-3) El tevi ki pasa pa tudu kes kuza li na fin di se vida el sô, sen proteson di Jeová. — Mat. 27:46.</p><p><strong><sup>9</sup></strong> Di serteza, Jizus sufri txeu pa el resgata-nu. Óras ki nu ta pensa na tudu sakrifisiu ki Jizus staba dispostu na faze pa nos, nu ta xinti txeu amor pa el. — <strong>Lé 1 Pedru 1:8.</strong></p>
</div>
</div>
</div>
</body>
</html>
