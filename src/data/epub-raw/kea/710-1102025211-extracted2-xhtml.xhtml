<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split2.xhtml#pcitationsource1">^ <span id="pcitation1"></span><strong>***w23 setenbru p. 19 Mostra brandura krê fla ma bo é fórti***</strong></a><br /><strong><sup>18</sup></strong> Sikrê óras ki nu ta splika kuzas di manera klaru i ku serteza, é ka tudu algen ki ta seta kuzê ki nu ta fla. Má pâpia ku jetu i ku brandura pode djuda. <strong>(Lé Kolosensis 4:6.)</strong> Pâpia ku un algen sobri kuzê ki nu ta kridita é sima bota-l un bóla. Nu pode bota kel bóla ku jetu ô ku forsa. Si nu bota-l ku jetu, ta ser más fásil kel algen pega kel bóla i kontinua ta djuga. Di mésmu manera, si nu ta pâpia ku jetu i ku brandura, kes algen pode krê obi-nu i kontinua ta pâpia ku nos. É klaru ki si un algen krê diskuti ô faze-nu trósa, nu ka ten ki kontinua kel konbérsu. (Pro. 26:4) Má maioria di algen talvês ka ta faze si. Na verdadi, txeu algen pode obi-nu.</p><p><strong><sup>19</sup></strong> Ta fika klaru ma nu ta ten bons rezultadu óras ki nos é un algen brandu. Pidi Jeová pa da-u kel forsa ki bu meste pa kontinua brandu óras ki bu ta responde perguntas difísil ô óras ki bu ta kritikadu di manera injustu. Lenbra ma bu brandura pode ka dexa opinions diferenti bira diskuson. I bu respósta ku brandura i ruspetu pode poi alguns algen ta muda ses opinion sobri nos i sobri kuzê ki Bíblia ta inxina. Sta “sénpri prontu pa difende” kuzê ki bu ta kridita na el i “faze-l ku brandura i ku txeu ruspetu.” (1 Ped. 3:15) Sin, óras ki bu ta mostra brandura, bu sta mostra ma bo é fórti!</p>
</div>
</div>
</div>
</body>
</html>
