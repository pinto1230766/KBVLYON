<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split15.xhtml#pcitationsource1">^ <span id="pcitation1"></span><strong>***w23 novenbru p. 3 Jeová ta da-nu serteza ma el ta ben bira téra un paraízu***</strong></a><br /><strong><sup>3</sup></strong> Kel promésa ki nu sta ben pâpia di el ten txeu valor pa sérvus di Deus na mundu interu. <strong>(Lé Apokalipse 21:3, 4.)</strong> Jeová promete un ténpu ki “ka ta ben ten más mórti, nen tristéza, nen txoru nen dór.” Txeu di nos ta lé kes versíklu li pa konsola pesoas na pregason i pa mostra-s modi ki vida ta ben ser na Paraízu. Modi ki alguns algen ta reaji óras ki nu ta mostra-s kel promésa li? Es pode fla: “Kel-li ta parse bon dimás pa ser verdadi.”</p><p><strong><sup>4</sup></strong> Kantu Jeová uza se spritu santu pa poi apóstlu Juan ta skrebe sobri kel promésa di vida na Paraízu, el sabia ma na nos ténpu nu ta ben papiaba di kel speransa li ku otus algen óras ki nu ta prega kes notísia sábi. Jeová tanbê sabia ma ta sérba difísil pa txeu algen kridita ma kes mudansa li ta ben kontise na futuru. (Isa. 42:9; 60:2; 2 Kor. 4:3, 4) Nton, modi ki nu pode djuda otus ten serteza ma kes promésa ki sta na Apokalipse 21:3, 4 ta ben kunpri? I modi ki nu pode bira nos kunfiansa más forti na Jeová i na se promésa? Jeová da-nu bons motivu pa nu kridita na se promésa. Ki motivus el da-nu?</p><p><strong>JEOVÁ DA-NU SERTEZA MA EL TA BEN KUNPRI SE PROMÉSA</strong></p><p><strong><sup>5</sup></strong> Nu ta atxa bons motivu pa nu kunfia na promésa di Jeová di un Paraízu na kes versíklu li, ki ta fla: ‘Kel ki staba xintadu na tronu fla: “Odja! N sta faze tudu kuza novu.” Tanbê el fla: “Skrebe, pamodi kes palavra li é fiel i verdaderu.” I el fla-m: “Dja es kunpri! Ami é Alfa i Ómega, komésu i fin.”’ — Apo. 21:5, 6a.</p>
</div>
</div>
</div>
</body>
</html>
