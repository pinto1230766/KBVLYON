<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split6.xhtml#pcitationsource1">^ <span id="pcitation1"></span><strong>***w23 maiu pp. 15-16 Kontinua ta anda na ‘Kaminhu di Santidadi’***</strong></a><br /><strong><sup>8</sup></strong> Alguns pode pensa: ‘Kel-li é interesanti. Má kuzê ki kel ki kontise ku judeus ten aver ku nos oji?’ Txeu kuza, pamodi kuzê ki nu sta ta faze gósi pode konparadu ku anda na ‘Kaminhu di Santidadi.’ Ka ta inporta si nos é skodjedu ku spritu santu ô si nu ta faze párti di ‘otus ovelha’, nos tudu nu meste kontinua na ‘Kaminhu di Santidadi’. Faze kel-li ta djuda-nu kontinua ta adora Jeová gósi i nu ta ben resebe kes benson di Reinu na futuru. (Juan 10:16) Désdi 1919, milhons di ómi, mudjeris i kriansas sai di Babilónia Grandi ki ta reprizenta tudu relijion falsu i es kumesa ta anda na ‘Kaminhu di Santidadi.’ Talvês, abo é un di es. Dja ten uns 100 anu ki algen kumesa ta anda na kel kaminhu li. Má otus algen kumesa ta pripara kel kaminhu li txeu anu antis di 1919.</p><p><strong>TA PRIPARA KEL KAMINHU</strong></p><p><strong><sup>9</sup></strong> Jeová ranja manera pa tudu kes kuza ki staba na kaminhu tradu di la pa kes judeu ki staba ta sai di Babilónia. <strong>(Lé <em>Isaías 57:14.</em>)</strong> Kuzê ki nu pode fla di ‘Kaminhu di Santidadi’ di nos ténpu? Txeu anu antis di 1919, Jeová kumesa ta uza kes ómi ki tinha grandi ruspetu pa el, pa djuda otus algen sai di Babilónia Grandi. (Konpara ku <em>Isaías 40:3.</em>) Es faze kes trabadju ki mesteba i ki dipôs ben djuda kes algen sinseru sai di relijion falsu i adora Jeová djuntu ku se povu. Kuzê ki es faze pa pripara ‘kaminhu’? Nu ben odja alguns kuza ki es faze.</p>
</div>
</div>
</div>
</body>
</html>
