<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split21.xhtml#pcitationsource1">^ <span id="pcitation1"></span><strong>***w24 marsu p. 15 Bu pode aguenta firmi sikrê bu pasa pa un diziluzon***</strong></a><br /><strong><sup>4</sup> <em>Izénplu di Bíblia.</em></strong> Apóstlu Paulu sabia ma se irmons ku irmans éra inperfeitu. Pur izénplu, alguns irmon di kongregason na Jiruzalen fika ku medu di el kantu el tenta djunta ku kongregason. (Atus 9:26) Dipôs, alguns algen pâpia mal di el pa mantxa se nómi. (2 Kor. 10:10) Paulu odja un ansion ta toma un disizon mariadu ki pode poba otus algen ta tropesa. (Gál. 2:11, 12) I Markus, ki éra un di kes kunpanheru di Paulu, diziludi-l txeu. (Atus 15:37, 38) Paulu pode dexaba kalker un di kes situason li poba el ta ivita pasa ténpu ku kes ki ofendeba el. Má, el kontinua ta da valor pa se irmons ku irmans i el kontinua ta sirbi Jeová di manera fiel. Kuzê ki djuda Paulu aguenta firmi?</p><p><strong><sup>5</sup></strong> Paulu ta amaba se irmons ku irmans. Kel amor ki Paulu tinha pa otus algen djuda-l ka konsentra na ses inperfeison, má na ses bon kualidadi. Amor tanbê djuda Paulu faze kel ki el skrebe na <strong>Kolosensis 3:13, 14. (Lé.)</strong> Odja modi ki el prova ma el púrdua Markus di korason. Enbóra Markus bandona Paulu duránti se primeru viajen misionáriu, Paulu ka kontinua xatiadu ku el. Dipôs, ku amor Paulu skrebe un karta pa kongregason na Kolosus. Na kel karta, el ilojia Markus pamodi el éra un kunpanheru di trabadju ki tinha txeu valor i “un fonti di grandi konsolu”. (Kol. 4:10, 11) Timenti Paulu staba prézu na Roma, el pidi Markus pa bai djuda-l. (2 Tim. 4:11) Ta fika klaru ma Paulu ka dizisti di se irmons. Kuzê ki nu pode prende ku Paulu?</p>
</div>
</div>
</div>
</body>
</html>
