<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split25.xhtml#pcitationsource1">^ <span id="pcitation1"></span><strong>***w23 julhu p. 20 Imita Jeová i ser ikilibradu***</strong></a><br />ALGUN bês dja bu odja kuzê ki ta kontise ku un pé di koku óras ki béntu sta? El ta da di ladu, má el ka ta kebra. Kes arvi ki ta konsigi faze kel-li, ta kontinua fórti. Pa nu kontinua ta sirbi Jeová ku alegria, nos tanbê nu debe muda algun kuza óras ki nu sta pasa pa prublémas. Un manera di mostra ma nos é ikilibradu, é muda algun kuza óras ki nos situason ta muda i óras ki nu ta ruspeta disizon i opinion di otus algen.</p><p><strong><sup>2</sup></strong> Dja ki nu ta sirbi Jeová, nu krê ser ikilibradu. Tanbê nu krê ser umildi i mostra konpaxon. Na es studu, nu ta ben odja modi ki kes kualidadi li djuda alguns irmon lida ku mudansas na ses vida. Tanbê, nu ta ben odja modi ki kes kualidadi li pode djuda-nu. Má primeru, nu ben prende ku Jeová i Jizus ki é izénplu perfeitu na ser ikilibradu.</p><p><strong>JEOVÁ KU JIZUS É IKILIBRADU</strong></p><p><strong><sup>3</sup></strong> Jeová ta txomadu di “kel Rótxa” pamodi el é firmi i sénpri lial. (Deut. 32:4) Má tanbê, el é ikilibradu. Sima kuzas na mundu ta ba ta muda, nos Deus ta muda alguns kuza pa se vontadi pode kunpri. Jeová faze ómi sima se imajen, ku kapasidadi di lida ku mudansas. Na Bíblia, el da-nu prinsípius ki ta djuda-nu toma bons disizon, ka ta inporta ki prublémas nu pode pasa pa el. Izénplu di Jeová i prinsípius ki el da-nu ta mostra ma enbóra el é “kel Rótxa,” tanbê el é ikilibradu.</p>
</div>
</div>
</div>
</body>
</html>
