<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split24.xhtml#pcitationsource1">^ <span id="pcitation1"></span><strong>***w24 marsu pp. 6-7 Bu sta priparadu pa bu da bu vida pa Jeová?***</strong></a><br /><strong><sup>13</sup></strong> Bu pode atxa más fásil vive di akordu ku bu didikason, si bu disidi kuzê ki bu ta faze <strong><em>antis</em></strong> di bu pasa pa un tentason. Bíblia ta pâpia di txeu algen ki faze kel-li, enbóra es éra inperfeitu. Pur izénplu, mudjer di Putifar tenta deta ku Juzé txeu bês. Má Juzé sabia kuzê ki el debe fazeba. Má, Bíblia ta fla ma el ta ‘negaba’ i el ta flaba: ‘Modi ki N pode faze es grandi maldadi i peka kóntra Deus?’ (Gén. 39:8-10) Nton, ta fika klaru ma Juzé sabia modi ki el ta reajiba ti mésmu <strong><em>antis</em></strong> ki mudjer di Putifar tentaba el. Kel-li bira más fásil pa el faze kel ki é sértu kantu el pasa pa kel tentason.</p><p><strong><sup>14</sup></strong> Modi ki bu pode imita Juzé i faze kel ki é dretu óras ki bu pasa pa un tentason? Bu pode disidi <strong><em>gósi</em></strong> kuzê ki bu ta faze óras ki bu tentadu. Prende fla nau lógu pa kes kuza ki Jeová ta ôdia i ti mésmu nega pensa na es. (Sal. 97:10; 119:165) Di es manera bu ka ta peka óras ki bu tentadu pamodi bu ta sabe modi ki bu ta reaji.</p><p><strong><sup>15</sup></strong> Talvês bu sabe ma bu atxa verdadi i bu krê sirbi Jeová di tudu bu korason. Má talvês ten algun kuza ki inda sta ta inpidi-u di da bu vida pa Jeová i batiza. Bu pode faze mésmu kuza ki rei Davidi. Bu pode inplora Jeová: ‘Ó Deus, djobe-m i konxe nha korason. Izamina-m i konxe nhas preokupason. Odja si N tene algun tendénsia mariadu, i gia-m na kaminhu di ténpu sen fin.’ (Sal. 139:23, 24) Jeová ta abênsua “kes ki ta djobe-l asériu.” Sforsu ki bu sta faze di txiga na bu méta di da bu vida pa Jeová i batiza, ta mostra ma bu sta ta djobe-l asériu. — <strong>Lé Ebreus 11:6.</strong></p>
</div>
</div>
</div>
</body>
</html>
