<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split23.xhtml#pcitationsource1">^ <span id="pcitation1"></span><strong>***w24 marsu p. 22 Fuji di sukuru i kontinua na lus***</strong></a><br /><strong><sup>8</sup> Lé Efézius 5:3-5.</strong> Pa kontinuaba lonji di kes konportamentu mariadu ki ta poba kes kriston di Éfezu na sukuru, es tinha ki ivita fazeba kes kuza ki ka ta dexaba Jeová kontenti. Kel-li ta inkluiba ka sô konportamentu seksual mariadu má tanbê kes konbérsu indisenti. Paulu lenbra kes kriston di Éfezu ma es ten ki ivitaba kes kuza li si es krê tinha “eransa na Reinu di Kristu i di Deus.”</p><p><strong><sup>9</sup></strong> Nos tanbê nu meste toma kuidadu pa nu ka faze “óbras di sukuru ki ka ten valor”. (Efé. 5:11) Txeu bês, spiriénsias ta mostra ma kantu más un algen odja, obi ô pâpia sobri kuzas indisenti ô ki ten aver ku konportamentu seksual mariadu, ta ser más fásil el faze kel ki é mariadu. (Gén. 3:6; Tia. 1:14, 15) Na un país, txeu irmon ku irmans fika ta faze párti di un grupu di “amigus” na redi sosial. Na komésu, txeu di es kumesa ta pâpia sobri Jeová i sobri verdadi. Má poku-poku, es kumesa ta pâpia sobri kuzas ki ka ta agrada Jeová. Ses konbérsu bira ta ser prinsipalmenti sobri séksu. Txeu di kes irmon dipôs fla ma kes konbérsu indisenti pô-s ta faze konportamentu seksual mariadu.</p><p><strong><sup>10</sup></strong> Mundu di Satanás krê ingana-nu. Es krê pa nu kridita ma kes kuza ki Jeová ta fla ma é mariadu i indisenti, na verdadi é ka mariadu. (2 Ped. 2:19) Kel-li ka ta dexa-nu dimiradu. Satanás sénpri tenta konfundi pesoas, asi pa es ka konsigi intende kuzê ki é dretu i kuzê ki é mariadu. (Isa. 5:20; 2 Kor. 4:4) Pur isu, txeu filmi, prugramas di tilivizon i pájinas na internet ta spadja ideias ki ta bai kóntra kes lei justu di Jeová. Satanás krê pô-nu ta pensa ma kes kuza indisenti i konportamentu seksual mariadu, ki é normal na mundu oji, é ka mariadu. I ti el krê pa nu pensa ma es é sábi i ma es ka ta prujudika-nu. — <strong>Lé Efézius 5:6.</strong></p>
</div>
</div>
</div>
</body>
</html>
