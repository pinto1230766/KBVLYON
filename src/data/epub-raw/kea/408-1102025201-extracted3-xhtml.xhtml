<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split3.xhtml#pcitationsource1">^ <span id="pcitation1"></span><strong>***w23 abril p. 28 Modi ki nu pode ten más fé na promésa ki Jeová faze di un mundu novu?***</strong></a><br /><strong><sup>10</sup></strong> Kel sugundu manera di bira nos fé más fórti, é pensa na puder di Jeová. El ten puder di kunpri tudu kuza ki el promete. Txeu algen gósi ta atxa ma kel promésa di vive pa tudu ténpu na mundu novu ka ta kunpri. Má Jeová txeu bês promete kuzas ki algen nunka ka ta konsigi fazeba. El pode faze kel-li pamodi el é Deus Tudu-Poderozu. (Jó 42:2; Mar. 10:27) Pur isu, nu ka ta fika dimiradu óras ki el promete faze kuzas sábi dimás! — <strong>Lé <em>Efésios 3:20</em>.</strong></p><p><strong><sup>11</sup></strong> Odja alguns di kes kuza ki Jeová promete se povu na pasadu ki ta parseba ma ka ta kontiseba. El promete Abraon ku Sara ma es ta tinha un fidju na ses bedjisa. (Gén. 17:15-17) Tanbê, el fla Abraon ma el ta ben daba téra di Kanan pa se disendentis. Duránti txeu anu, kes israelita ki éra disendenti di Abraon, éra skravu na Ijitu. Pur isu, talvês ta parseba ma kel promésa li nunka ka ta kunpriba. Má el kunpri. Dipôs, Jeová fla Elizabeti ki dja staba algen grandi ma el ta tinha un fidju. Tanbê el fla Maria, ki éra vírjen, ma el ta tinha un fidju ki ta sérba Fidju di Deus. Kel-li ta kunpriba un promésa ki Jeová fazeba monti ténpu antis na jardin di Éden! — Gén. 3:15.</p><p><strong><sup>12</sup></strong> Óras ki nu ta pensa na tudu kes promésa ki Jeová faze i na modi ki el kunpri-s, nu ta odja ma el ten txeu puder. Pur isu, nos fé na se promésa di mundu novu ta bira más fórti. <strong>(Lé <em>Josué 23:14; Isaías 55:10, 11</em>.)</strong> Kel-li ta djuda-nu sta ben priparadu pa djuda otus algen intende ma kel promésa di mundu novu é ka un sonhu. Sobri kel promésa di séu novu i téra novu, Jeová fla: ‘Kes palavra li é fiel i verdaderu.’ — Apo. 21:1, 5.</p>
</div>
</div>
</div>
</body>
</html>
