<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split14.xhtml#pcitationsource1">^ <span id="pcitation1"></span><strong>***w23 julhu pp. 23-24 Imita Jeová i ser ikilibradu***</strong></a><br /><strong><sup>13</sup></strong> Ser ikilibradu tanbê ta djuda-nu ruspeta opinion di otus algen. Pur izénplu, alguns irman gosta di uza makiajen, i otus ta prifiri ka uza. Alguns irmon gosta di toma bebida alkólika na limiti, má otus ta disidi ka toma ninhun bebida alkólika. Tudu algen ki ta sirbi Deus krê ten bon saúdi, má es ta skodje maneras diferenti di kuida di ses saúdi. Si nu ta atxa ma sénpri nu ten razon i nu ta tenta konvense otus pa faze sima nos, nu pode tropesa otus i dividi kongregason. Di serteza nu ka ta krê faze kel-li! <strong>(Lé 1 Koríntius 8:9;</strong> 10:23, 24) Nu ben odja dôs izénplu ki ta mostra modi ki sigi prinsípius di Bíblia pode djuda-nu ser ikilibradu i mante pas na kongregason.  </p><p><strong><sup>14</sup> <em>Manera di bisti i di konpo.</em></strong> Jeová ka ta fla-nu kuzê ki nu debe bisti, má el ta da-nu prinsípius pa nu sigi. Nu debe bisti di un manera ki ta da ónra pa Deus, ki ta mostra ma nos é ikilibradu, modéstu i ma nu ten “bon juís”. (1 Tim. 2:9, 10; 1 Ped. 3:3) Pur isu, nu ka ta bisti di un manera ki nu ta poi otus algen ta konsentra na nos. Prinsípius di Bíblia tanbê ta djuda ansions ka kria régras sobri manera di bisti i stilu di kabélu. Pur izénplu, ansions na un kongregason krê djudaba alguns irmon jóven ki staba ta uza un stilu di kabélu ki staba na móda, ki éra kurtu má dislexadu. Modi ki ansions pode djudaba es sen kria un régra? Enkaregadu di grupu di kongregason fla kes ansion pa fla kes irmon: “Si nhos sta na tribuna i kes algen ki sta sisti sta presta más atenson na nhos aparénsia di ki na kuzê ki nhos sta fla, nton algun kuza ka sta dretu ku nhos manera di bisti i di konpo.” Kel splikason sinplis li djuda kes irmon jóven intende kuzê ki es debe fazeba i ansions ka kria un régra.</p>
</div>
</div>
</div>
</body>
</html>
