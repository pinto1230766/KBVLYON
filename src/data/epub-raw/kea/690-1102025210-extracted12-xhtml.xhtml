<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split12.xhtml#pcitationsource1">^ <span id="pcitation1"></span><strong>***w23 novenbru p. 8 Modi ki nu pode kontinua ku nos amor fórti pa kunpanheru***</strong></a><br />KANTU apóstlu Paulu staba ta pâpia di fé, speransa i amor el fla ma “kel más inportanti di kes três [kualidadi] é amor.” (1 Kor. 13:13) Pamodi ki Paulu fla kel-li? Pamodi na futuru, nu ka ta meste más ten fé na promésas di Deus di un mundu novu dja ki kes kuza li ta sta ta kontise. Má sénpri nu ta meste ten amor pa Jeová i pa pesoas. Na verdadi, nos amor pa es ta ba ta bira más txeu pa tudu ténpu.</p>
</div>
<div class="extPubRef"><p><a href="1102025210-split12.xhtml#pcitationsource2">^ <span id="pcitation2"></span><strong>***w23 novenbru pp. 8-9 Modi ki nu pode kontinua ku nos amor fórti pa kunpanheru***</strong></a><br /><strong><sup>3</sup></strong> Pamodi ki é inportanti nu ama kunpanheru? Un motivu é pamodi óras ki nu ta mostra amor pa nos irmons nu ta prova ma nos é kristons verdaderu. Jizus fla se apóstlus: “Tudu algen ta fika ta sabe ma nhos é nhas disiplu, si nhos ten amor pa kunpanheru.” (Juan 13:35) Tanbê, ten amor pa kunpanheru ta djuda-nu kontinua unidu. Apóstlu Paulu fla ma amor ta “uni tudu algen di manera konplétu.” (Kol. 3:14) Má ten otu motivu inportanti pa nu ten amor pa kunpanheru. Apóstlu Juan fla se irmons ku irmans: “Kel ki ta ama Deus tanbê debe ama se irmon.” (1 Juan 4:21) Óras ki nu ta mostra amor pa kunpanheru, nu ta prova ma nu ta ama Deus.</p>
</div>
</div>
</div>
</body>
</html>
