<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split16.xhtml#pcitationsource1">^ <span id="pcitation1"></span><strong>***w23 setenbru p. 14 Mostra brandura krê fla ma bo é fórti***</strong></a><br />MODI ki bu ta xinti óras ki un koléga di trabadju ô di skóla ta faze-u perguntas sobri kuzê ki bu ta kridita na el? Bu ta fika nervozu? Maioria di nos ta xinti si. Má kes pergunta ki un algen ta faze pode djuda-nu intende kuzê ki el ta pensa ô ta kridita na el, asi ta fika más fásil pâpia ku el sobri kes notísia sábi. Má, alvês un algen pode faze un pergunta pa dizafia-nu. Nu ka ta fika dimiradu. Kel-li ta kontise pamodi alguns algen obi informasons mariadu sobri kes kuza ki nu ta kridita na el. (Atus 28:22) Tanbê nu sta ta vive na “ténpu di fin”, ki txeu algen “ka ta krê konkorda ku otus” i ti es é “runhu”. — 2 Tim. 3:1, 3.</p><p><strong><sup>2</sup></strong> Bu pode pergunta: ‘Modi ki N pode kontinua kalmu i mostra bondadi óras ki algen krê diskuti ku mi sobri kuzê ki N ta kridita na el?’ Kuzê ki pode djuda-u? Un kuza ki pode djuda-u é brandura. Un algen brandu ka ta xatia faxi, má el ta konsigi kontrola óras ki algen provoka-l ô óras ki el ka sabe kuzê ki el ta responde. (Pro. 16:32) Má é klaru ki alvês é ka fásil ser un algen brandu. Modi ki bu pode dizenvolve brandura? Modi ki bu pode responde ku brandura óras ki algen ta duvida di kuzê ki bu ta kridita na el? I si bo é pai ô mai, modi ki bu pode inxina bus fidju difende ses fé ku brandura? Nu ben odja.</p>
</div>
</div>
</div>
</body>
</html>
