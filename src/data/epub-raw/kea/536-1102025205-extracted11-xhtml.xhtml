<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split11.xhtml#pcitationsource1">^ <span id="pcitation1"></span><strong>***w24 janeru pp. 29-30 Jeová ten txeu amor pa bo***</strong></a><br /><strong><sup>15</sup> <em>‘El ta anima-m’.</em></strong> Alvês, Davidi ta xintiba preokupadu pamodi tudu kes prubléma i dizafiu ki el ta pasaba pa el. (Sal. 18:4-6) Má amor di Jeová ta animaba el. Jeová leba se amigu ki staba kansadu pa ‘padja verdi’ i ‘pa lugaris di diskansu ben regadu.’ Pamodi kel-li, Davidi ganha forsa i el kontinua ta sirbi Jeová ku alegria. — Sal. 18:28-32.</p><p><strong><sup>16</sup></strong> Di mésmu manera, oji ‘é pamodi amor lial di Jeová ki nu ka kabadu ku el’ óras ki nu ta pasa pa provasons i difikuldadis na vida. (Lam. 3:22; Kol. 1:11) Odja izénplu di Rakel. El fika dizorientadu kantu se maridu bandona-l i bandona Jeová duránti COVID-19. Kuzê ki Jeová faze pa el? El fla: “Jeová ranja manera pa N xinti ma N ta amadu. El da-m amigus ki ta pasaba ténpu ku mi, ta trazeba mi kumida, ta mandaba mi mensajen i testus di Bíblia ki da-m koraji, es ta daba mi un sorizu i es kontinua ta lenbra-m ma Jeová staba ta kuida di mi. N ta agradese Jeová tudu óra pamodi el da-m un família grandi ki ten txeu amor.”</p><p><strong><sup>17</sup> <em>‘N ka ta xinti medu di ninhun kuza mariadu, pamodi bu sta ku mi’.</em></strong> Txeu bês vida di Davidi staba na prigu, i el tinha txeu inimigus poderozu. Má, amor di Jeová pô-l ta xinti suguru i protejedu. Davidi pode xintiba ma Jeová staba ku el na tudu situason, i kel-li pô-l ta xinti kalmu. Pur isu, el kanta: ‘[Jeová] libra-m di tudu nhas medu.’ (Sal. 34:4) Enbóra alvês Davidi ta xintiba txeu medu, el konsigi vense se medu pamodi el sabia ma Jeová ta amaba el.</p>
</div>
</div>
</div>
</body>
</html>
