<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split30.xhtml#pcitationsource1">^ <span id="pcitation1"></span><strong>***w23 maiu pp. 24-25 Kontinua ‘ku xama di Jeová’ sendedu***</strong></a><br /><strong><sup>16</sup></strong> Abraon trata Sara ku ruspetu. El obi opinion di Sara i el ruspeta kuzê ki el staba ta xinti. Un bês, Sara staba disgostadu i el fla Abraon modi ki el staba ku raiba i ti el poi kulpa na Abraon. Má Abraon fika xatiadu i el fla algun kuza ki magua-l? Nau. El sabia ma Sara ta obiba ku el i ma el ta apoiaba disizons ki el ta tomaba. Abraon obi-l i el tenta rezolve kel prubléma. (Gén. 16:5, 6) Kuzê ki nu pode prende? Maridus, nhos ten autoridadi pa toma disizons pa nhos família. (1 Cor. 11:3) Má, un kuza ki nhos pode faze ku amor é obi opinion di nhos mudjer antis di toma un disizon, prinsipalmenti si kel disizon ta afeta nhos mudjer. (1 Cor. 13:4, 5) Alvês, nhos mudjer pode sta preokupadu i es pode meste pâpia sobri kuzê ki es sta ta xinti. Bu ta obi-l ku atenson pa mostra ma bu ta ruspeta kuzê ki el sta xinti? <strong>(Lé <em>1 Pedro 3:7.</em>)</strong> Ánjila ku Dmitri dja ten kuazi 30 anu kazadu. Ánjila fla modi ki se maridu ta mostra ma el ta ruspeta-l. El fla: “Dmitri ta sta sénpri prontu pa obi-m óras ki N sta xatiadu ô óras ki N krê pâpia. El ta mostra paxénxa ku mi, sikrê óras ki N ka ta pâpia kalmu.”</p><p><strong><sup>17</sup></strong> Sara ruspeta Abraon kantu el apoia disizons ki el toma. (Gén. 12:5) Un bês, Abraon disidi resebe uns algen ki es ka staba ta spéra. El pidi Sara pa para kuzê ki el staba ta faze i pa el faze txeu pon. (Gén. 18:6) Sara aji lógu i el apoia disizon di Abraon. Mudjeris, nhos pode imita Sara óras ki nhos ta apoia disizons ki nhos maridu ta toma. Óras ki nhos ta faze kel-li, nhos ta bira nhos kazamentu más fórti. <strong>(Lé <em>1 Pedro 3:5, 6.</em>)</strong> Dmitri, ki nu papiaba di el na parágrafu 16, splika modi ki se mudjer ta mostra ruspetu pa el. El fla: “N ta da valor pa sforsu ki Ánjila ta faze pa apoia disizons ki N ta toma, sikrê el ka ta konkorda ku mi. Si kuzas ka da dretu, el ka ta kritika-m.” É fásil ama un algen ki ta ruspeta-u!</p>
</div>
</div>
</div>
</body>
</html>
