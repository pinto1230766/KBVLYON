<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split10.xhtml#pcitationsource1">^ <span id="pcitation1"></span><strong>***w23 junhu p. 13 Sta sénpri prontu pa dia di Jeová***</strong></a><br /><strong><sup>15</sup></strong> Ka ta dura, di algun manera, kes inimigu di Deus ta ben fla: “Pas i suguransa!” (1 Tes. 5:3) Kes informason falsu ki ta ben di dimónis, ta ben intxi téra i ta ben ingana kuazi tudu algen. (Apo. 16:13, 14) Má i nos? Nu ka ta ser inganadu si nu “djobe dretu [ô prova] tudu kuza”. <strong>(Lé 1 Tesalonisensis 5:21</strong>.) Kel palavra na gregu ki traduzidu pa “djobe dretu” ta uzadu pa pâpia di manera ki algen ta provaba si metal sima prata i oru, éra verdaderu. Pur isu, nu meste prova si kel ki nu ta obi ô ki nu ta lé é verdaderu. Kel-li éra inportanti pa kes irmon na Tesalónika i é más inportanti inda pa nos sima grandi tribulason sta kuazi ta txiga. Envês di nu kridita na tudu kuza ki otus algen ta fla, nu uza nos kapasidadi di pensa pa nu konpara kuzê ki nu ta lé ô ki nu ta obi, ku kuzê ki Bíblia i organizason di Jeová ta fla. Si nu faze kel-li, ninhun informason falsu ki ta ben di dimónis ka ta ingana-nu. — Pro. 14:15; 1 Tim. 4:1.</p><p><strong><sup>16</sup></strong> Nu sabe ma povu di Jeová ta ben salva na grandi tribulason. Má nu ka sabe kuzê ki ta ben kontise ku kada un di nos manhan. (Tia. 4:14) Sikrê nu salva na grandi tribulason ô nu móre antis, nu ta ser rekonpensadu ku vida pa tudu ténpu si nu kontinua fiel. Kes skodjedu ku spritu santu ta ba sta ku Jizus na séu. Kes otu ovelha ta ben sta na paraízu li na téra. Nton, nos tudu nu meste konsentra na nos speransa sábi i sta sénpri prontu pa dia di Jeová!</p>
</div>
</div>
</div>
</body>
</html>
