<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split31.xhtml#pcitationsource1">^ <span id="pcitation1"></span><strong>***w23 junhu pp. 4-5 Kuzê ki ansions pode prende ku izénplu di Jidion***</strong></a><br /><strong><sup>9</sup></strong> Dipôs ki Jidion skodjedu pa ser juís, se obidiensa i koraji podu na próva. El resebe un diziginason difísil pa kaba ku altar di Baal ki éra di se pai. (Juí. 6:25, 26) Dipôs ki Jidion djunta un monti di trópa, Jeová fla-l dôs bês pa el fika ku trópa más poku. (Juí. 7:2-7) Dipôs el fladu pa el ataka di noti, kes trópa ki éra ses inimigu. — Juí. 7:9-11.</p><p><strong><sup>10</sup></strong> Ansions debe ‘sta prontu pa obidese’. (Tia. 3:17) Un ansion ki é obidienti ta sta prontu pa faze kuzê ki Skrituras ta fla i pa sigi orientason di organizason di Deus. Asi, el ta da un bon izénplu pa otus algen. Má simé, se obidiensa pode podu na próva. Pur izénplu, el pode atxa ma é difísil sigi orientasons ki el ta resebe. Na alguns situason, el pode pergunta si un orientason ta sirbi ô si el é bon. Ô el pode dadu algun diziginason ki pode poi se liberdadi na prigu. Modi ki ansions pode imita obidiensa di Jidion na kes situason li?</p><p><strong><sup>11</sup> <em>Obi un orientason ku atenson i sigi-l.</em></strong> Deus fla Jidion modi ki el ta distruíba altar di se pai, na undi ki el ta fazeba un altar novu pa Jeová i ki animal ki el ta sakrifikaba. Jidion ka kritika kes orientason. El faze kel ki Jeová fla-l. Oji ansions ta resebe orientasons di organizason di Jeová através di kartas, avizus i otus instruson ki ta djuda-nu kontinua suguru i ku un amizadi fórti ku Jeová. Nu ta ama nos ansions pamodi es ta sigi orientasons di organizason di manera fiel. Kel-li ta djuda kongregason interu. — Sal. 119:112.</p>
</div>
</div>
</div>
</body>
</html>
