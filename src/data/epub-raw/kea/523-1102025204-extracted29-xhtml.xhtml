<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split29.xhtml#pcitationsource1">^ <span id="pcitation1"></span><strong>***w24 janeru pp. 2-3 Kunfia na Jeová pa bu vense medu***</strong></a><br />TUDU algen ta xinti medu alvês. É klaru ki studa Bíblia djuda-nu ka xinti medu di algen ki móre, di dimónis i di kuzê ki ta ben kontise na futuru. Má, inda nu sta ta vive na un ténpu ki ten ‘kuzas ki ta da medu’ sima géra, violénsia i duénsas. (Luk. 21:11) Tanbê, nu pode xinti medu di pesoas i kel-li ta inklui autoridadis ki ta faze-nu preson, ô ti mésmu medu di kes algen di nos família ki é kóntra nos adorason pa Jeová. Alguns algen pode fika ku medu pamodi es ta atxa ma es ka ta konsigi aguenta un prubléma ki es sta pasa pa el gósi ô ki es pode ben pasa pa el na futuru.</p><p><strong><sup>2</sup></strong> Tevi alguns situason ki Davidi xinti medu. Pur izénplu, kantu rei Saul staba ta pirsigi-l i krê mataba el, Davidi disidi fuji pa Gati, ki éra sidadi di filisteus. Lógu Akís, ki éra rei di Gati, diskubri ma Davidi éra kel trópa balenti ki pesoas ta kantaba i ta flaba ma el mata ‘dizénas di milhar’ di filisteu. Davidi ‘fika ku txeu medu’. (1 Sam. 21:10-12) El fika txeu preokupadu ku kuzê ki Akís ta fazeba ku el. Kuzê ki djuda Davidi vense medu?</p><p><strong><sup>3</sup></strong> Na <em>Salmo 56</em>, Davidi fla modi ki el staba ta xinti timenti el staba na Gati. Kel Salmu li, ta pâpia di medu ki Davidi tinha i tanbê di modi ki el vense se medu. Kantu Davidi xinti medu, el kunfia na Jeová. <strong>(Lé <em>Salmo 56:1-3, 11</em>.)</strong> Davidi tinha bons motivu pa kunfiaba na Jeová. Ku ajuda di Jeová, Davidi disidi faze un kuza txeu stranhu. El finji ma el staba dodu i se planu da sértu. Envês di Akís mata Davidi, el disidi dexa-l ba se kaminhu. Pur isu, Davidi konsigi skapa. — 1 Sam. 21:13–22:1.</p>
</div>
</div>
</div>
</body>
</html>
