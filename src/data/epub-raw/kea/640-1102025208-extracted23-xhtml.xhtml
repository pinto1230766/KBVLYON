<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split23.xhtml#pcitationsource1">^ <span id="pcitation1"></span><strong>***w24 marsu p. 14 Bu pode aguenta firmi sikrê bu pasa pa un diziluzon***</strong></a><br />PA NOS é un benson faze párti di organizason di Jeová na es ténpu di fin konplikadu. Sima situason na mundu sta ta piora kada bês más, Jeová ta da-nu un família spritual di irmons ku irmans ki é unidu. (Sal. 133:1) El ta djuda-nu ten un família filís. (Efé. 5:33–6:1) I el ta da-nu kel sabedoria ki nu meste pa lida ku preokupasons i ten alegria.</p><p><strong><sup>2</sup></strong> Má, nu meste sforsa txeu pa nu kontinua ta sirbi Jeová di manera fiel. Pamodi? Pamodi alvês nu pode fika ofendidu ku kuzas ki otus algen fla ô faze. Tanbê, nu pode xinti dizanimadu óras ki nu fadja, prinsipalmenti si dja nu komete kel fadja txeu bês. Nu meste kontinua ta aguenta firmi na nos sirvisu pa Jeová (1) óras ki un irmon ô irman ofende-nu, (2) óras ki nos maridu ô nos mudjer diziludi-nu i (3) óras ki nu fika dizanimadu pamodi nu fadja. Na kel studu li, nu ta ben pâpia di kada un di kes situason li. Tanbê nu sta ben odja kuzê ki nu pode prende ku alguns algen fiel ki Bíblia ta pâpia di el ki pasa pa situasons sima kes-li.</p>
</div>
</div>
</div>
</body>
</html>
