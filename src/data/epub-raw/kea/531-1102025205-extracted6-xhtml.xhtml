<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split6.xhtml#pcitationsource1">^ <span id="pcitation1"></span><strong>***w24 marsu p. 20 Fuji di sukuru i kontinua na lus***</strong></a><br /><strong><sup>2</sup></strong> Kuazi 10 anu antis, Paulu pasaba un ténpu ta prega i ta inxina notísias sábi na Éfezu. (Atus 19:1, 8-10; 20:20, 21) El ta amaba se irmons txeu i el krê djudaba es kontinuaba fiel pa Jeová. Má pamodi ki el skrebe pa kes kriston skodjedu ku spritu santu sobri sukuru i lus? I kuzê ki tudu sérvus di Jeová pode prende ku kel konsedju ki Paulu skrebe? Nu ben odja respóstas pa kes pergunta li.</p>
</div>
<div class="extPubRef"><p><a href="1102025205-split6.xhtml#pcitationsource2">^ <span id="pcitation2"></span><strong>***w24 marsu pp. 20-21 Fuji di sukuru i kontinua na lus***</strong></a><br /><strong><sup>4</sup> <em>Relijions falsu.</em></strong> Antis di kes kriston di Éfezu prende verdadi i bira kriston, es ta kriditaba na kes ensinu di relijion falsu i na superstisons. Na sidadi di Éfezu tinha ténplu di deuza gregu Ártemis, ki éra un di kes kuza ki pesoas na mundu más ta dimiraba. Pesoas ta baba kel ténplu pa adoraba imajens. Kes algen ki ta fazeba imajens di santuáriu i di deuza Ártemis ta ganhaba txeu dinheru. (Atus 19:23-27) Alén di kel-li, txeu algen na Éfezu ta fazeba majia. — Atus 19:19.</p>
</div>
<div class="extPubRef"><p><a href="1102025205-split6.xhtml#pcitationsource3">^ <span id="pcitation3"></span><strong>***w24 marsu p. 21 Fuji di sukuru i kontinua na lus***</strong></a><br /><strong><sup>5</sup> <em>Konportamentu seksual mariadu.</em></strong> Kes algen na Éfezu ta fazeba konportamentu seksual mariadu i es ka tinha vergónha di kel-la. Éra normal obiba konbérsus indisenti na tiatru ki es ta fazeba na sidadi i ti mésmu na kes fésta di relijion. (Efé. 5:3) Txeu algen na Éfezu ka sta xintiba “más ninhun dór na konsénsia”. Kes palavra li krê fla ma es fika ka ta xinti más ninhun dór na ses korason óras ki es fazeba un kuza mariadu. (Efé. 4:17-19) Antis di es prende lei di Jeová sobri kuzê ki é dretu ô mariadu, ses konsénsia ka ta inkomodaba es óras ki es ta fazeba un kuza mariadu. Tanbê, es ka ta fikaba preokupadu ku modi ki Jeová ta xintiba pamodi kuzas ki es ta fazeba. É pur isu ki Paulu fla ma ses menti staba “na sukuru, siparadu di kel vida ki é di Deus”.</p><p><strong><sup>6</sup></strong> Má alguns algen di Éfezu sai di sukuru. Paulu skrebe: “Gósi nhos sta na lus unidu ku Sinhor.” (Efé. 5:8) Gósi, es staba ta vive di akordu ku Skrituras, ki éra sima un lus ki ta giaba es. (Sal. 119:105) Dja es bandonaba ses relijion falsu i konportamentu seksual mariadu. Tanbê es bira ta “imita Deus” i es staba ta faze ses midjór na adorason pa Jeová i ta lova-l. — Efé. 5:1.</p>
</div>
</div>
</div>
</body>
</html>
