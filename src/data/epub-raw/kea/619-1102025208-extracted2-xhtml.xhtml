<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split2.xhtml#pcitationsource1">^ <span id="pcitation1"></span><strong>***w23 abril pp. 21-22 Nu da kunpanheru koraji na runion***</strong></a><br /><strong><sup>9</sup></strong> Si bu kongregason ten txeu publikador, talvês bu ten otu prubléma. Talvês ten txeu irmon ku irmans pa da komentáriu, ki bu ta labanta mô má bu ka ta dadu komentáriu. Pur izénplu, Daniela sénpri gostaba di da komentáriu na runion. Pa el, kel-li ta faze párti di se adorason pa Jeová, é un manera di el inkoraja otus i un manera di el bira se fé más fórti na kel ki Bíblia ta inxina. Má kantu el muda pa un kongregason más grandi, es fika ta da-l komentáriu más poku. Alvês nen el ka ta daba un komentáriu na un runion. El fla: “N ta fikaba dizanimadu. N ta xintiba sima ki N perde un priviléjiu. Óras ki kel-li ta kontise txeu bês, bu ta kumesa ta pergunta si es sta faze-u el di abuzu.”</p><p><strong><sup>10</sup></strong> Algun bês dja bu xinti sima Daniela? Si dja bu xinti asi, pode da-u gana di dizisti di da komentáriu i sô obi runion. Má, ka bu para di tenta da komentáriu. Kuzê ki bu pode faze? Pripara txeu komentáriu pa kada runion pode djuda-u. Si bu ka dadu komentáriu na komésu di studu, inda bu ten oportunidadi di da komentáriu más pa frenti na runion. Óras ki bu ta pripara pa Studu di <em>Sentinéla,</em> pensa na modi ki kada parágrafu sta ligadu ku téma di kel studu. Si bu faze kel-li, talvês bu ta tene bons komentáriu pa da duránti kel studu. Tanbê, bu pode pripara pa da komentáriu na kes parágrafu ki ta pâpia di kes asuntu ki é más difísil splika. (1 Cor. 2:10) Pamodi? Pamodi pode ten más poku algen pa da komentáriu na kel párti. I si dipôs di aplika kes sujiston li, má simé dja pasa alguns runion i bu ka dadu komentáriu? Antis di runion bu pode pâpia ku kel irmon ki ta diriji i fla-l kal ki é pergunta ki bu krê responde.  </p>
</div>
</div>
</div>
</body>
</html>
