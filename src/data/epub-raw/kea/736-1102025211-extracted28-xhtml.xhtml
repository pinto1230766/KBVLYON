<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split28.xhtml#pcitationsource1">^ <span id="pcitation1"></span><strong>***w24 marsu p. 16 Bu pode aguenta firmi sikrê bu pasa pa un diziluzon***</strong></a><br /><strong><sup>8</sup> <em>Dizafiu.</em></strong> Tudu kazamentu ten prublémas. Bíblia ta fla klaru ma tudu kes ki kaza ta ten “prubléma na ses vida.” (1 Kor. 7:28) Pamodi ki kel-li ta kontise? Pamodi maridu ku mudjer é inperfeitu, es ten kualidadis diferenti di kunpanheru i es pode ka gosta di mésmu kuza. Maridu ku mudjer pode ser di rasa ô kultura diferenti. Ku ténpu, es pode odja kuzas na kunpanheru ki es ka reparaba antis di es kaza. Tudu kes kuza li pode traze prublémas. Alguns maridu ku mudjer, envês di rezolve djuntu ses prubléma na kazamentu, es ta poi kulpa na kunpanheru mésmu ki es tudu dôs fadja. Es pode ti pensa na sipara ô divôrsia pa rezolve ses prubléma. Má es ta ser más filís si es sipara ô es divôrsia? Nu ben odja un izénplu ki sta na Bíblia di un algen ki aguenta firmi sikrê ku txeu prubléma na kazamentu.</p>
</div>
<div class="extPubRef"><p><a href="1102025211-split28.xhtml#pcitationsource2">^ <span id="pcitation2"></span><strong>***w24 marsu p. 17 Bu pode aguenta firmi sikrê bu pasa pa un diziluzon***</strong></a><br /><strong><sup>11</sup> <em>Kuzê ki nu ta prende.</em></strong> Jeová krê pa un maridu i un mudjer kontinua djuntu, sikrê un di es ta bira ses kazamentu difísil. Deus ta fika kontenti di odja kes algen ki é kazadu ta sforsa txeu pa rezolve ses prubléma i pa mostra amor i ruspetu sinseru pa kunpanheru. <strong>(Lé Efézius 5:33.)</strong> Odja izénplu di Karmen. Uns 6 anu dipôs di el kaza, el kumesa ta studa Bíblia ku Tistimunhas di Jeová i dipôs el batiza. Karmen fla: “Nha maridu ka fika kontenti ku nha disizon. El fika ku siumis di Jeová. El ta insultaba mi i el ta amiasaba ma el ta larga-m.” Má simé, Karmen kontinua ta aguenta firmi na se kazamentu. Duránti 50 anu el sforsa txeu pa el ten un kazamentu ku bazi na amor i ruspetu. El fla: “Sima ténpu ba ta pasa, N prende intende midjór modi ki nha maridu ta xintiba i N prende pâpia ku el ku bondadi. Dja ki N sabe ma kazamentu é sagradu pa Jeová, N faze di tudu pa N proteje-l. Nunka N ka dizisti di nha kazamentu pamodi N ta ama Jeová.” Si bu pasa pa difikuldadis na bu kazamentu, bu pode kunfia ma Jeová ta apoia-u i ma el ta djuda-u aguenta firmi.</p>
</div>
</div>
</div>
</body>
</html>
