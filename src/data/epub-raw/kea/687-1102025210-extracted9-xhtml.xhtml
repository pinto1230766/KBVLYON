<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split9.xhtml#pcitationsource1">^ <span id="pcitation1"></span><strong>***w23 agostu p. 2 Prende ku izénplu di Daniel***</strong></a><br /><strong><sup>2</sup></strong> Jeová ta amaba Daniel, ka pamodi el éra bunitu nen pamodi kes priviléjiu ki el tinha na palásiu, má pamodi kel tipu di algen ki Daniel skodje ser. Kantu Jeová fla ma Daniel éra sima Nué i Jó, talvês el tinha uns 20 anu. Pa Jeová, Daniel éra justu sima Nué i Jó, ki sirbi-l ku lialdadi duránti txeu anu. (Gén. 5:32; 6:9, 10; Jó 42:16, 17; <strong>lé <em>Ezequiel 14:14</em>.)</strong> I Jeová kontinua ta ama Daniel duránti tudu se vida. — Dan. 10:11, 19.</p>
</div>
<div class="extPubRef"><p><a href="1102025210-split9.xhtml#pcitationsource2">^ <span id="pcitation2"></span><strong>***w23 agostu pp. 4-5 Prende ku izénplu di Daniel***</strong></a><br /><strong><sup>8</sup></strong> Kuzê ki nu meste faze pa nu dizenvolve koraji? Nos pai ku nos mai pode insentiva-nu pa nu ser korajozu, má kel kualidadi li ka pode pasa di pai pa fidju. Ganha koraji é sima prende faze algun kuza. Un manera ki bu pode prende faze algun kuza, é presta txeu atenson na kuzê ki kel algen ki sta inxina-u ta faze i dipôs imita-l. Di mésmu manera, nu ta prende mostra koraji, óras ki nu ta djobe ku atenson modi ki otus algen ta mostra kel kualidadi li i dipôs nu ta imita-s. Nton, kuzê ki nu pode prende ku Daniel? Sima el, nu meste konxe Palavra di Deus dretu. Nu debe ten un amizadi fórti ku Jeová i pâpia ku el na orason txeu bês i di korason. Nu meste ten kunfiansa na Jeová i sta konvensidu ma el ta djuda-nu. Asi, óras ki nos fé podu na próva, nu ta mostra koraji.</p><p><strong><sup>9</sup></strong> Mostra koraji pode djuda-nu di txeu manera. Odja spiriénsia di Ben. Na se skóla na Alimanha, tudu algen ta kriditaba na ivoluson i es ta atxaba ma kuzê ki Bíblia ta fla sobri kriason é un stória inventadu. Un dia, Ben tevi oportunidadi di fika na frenti di se kolégas, déntu di sala di aula i splika pamodi ki el ta kriditaba na kriason. Ku koraji, el fla kuzê ki el ta kriditaba na el. Kuzê ki kontise? Ben fla: “Nha profesor obi ku atenson. I el faze kópias di kel informason ki N uza pa N difende kuzê ki N ta kriditaba na el, pa da kada un di nhas koléga di sala.” Modi ki kolégas di Ben reaji? Ben fla: “Txeu di es obi-m i es fla ma es ta dimiraba mi.” Sima spiriénsia di Ben ta mostra, txeu bês otus algen ta ruspeta kes ki ta mostra koraji. Tanbê es pode djuda otus algen konxe Jeová. Di serteza, nu ten bons motivu pa dizenvolve koraji.</p>
</div>
</div>
</div>
</body>
</html>
