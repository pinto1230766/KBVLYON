<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split7.xhtml#pcitationsource1">^ <span id="pcitation1"></span><strong>***w23 otubru pp. 20-21 Studa Palavra di Deus ku kuidadu***</strong></a><br /><strong><sup>9</sup></strong> Pensa na kel profesia ki Jeová faze na jardin di Éden, ki sta na <em>Génesis 3:15</em>. El ta pâpia di kuzas ki ta ben kontiseba monti ténpu dipôs pa kunpri se vontadi. Pur izénplu, Jeová fla Abraon ma un di se família ki ta naseba txeu ténpu dipôs ta biraba Kristu. (Gén. 22:15-18) Dipôs, na anu 33, es ta friba Jizus na kalkanhada, sima profesia dja flaba. (Atus 3:13-15) Kel últimu párti di kel profesia li, ki Satanás ta piladu kabésa, ta ben kunpri na fin di govérnu di mil anu di Jizus. (Apo. 20:7-10) Bíblia ta pâpia sobri otus kuza ki ta ben kontise timenti ten inimizadi entri mundu di Satanás i organizason di Jeová.</p><p><strong><sup>10</sup></strong> Pensa na kes kuza ki ta dexa-nu dimiradu ki Bíblia ta pâpia di el. Primeru, nasons ta ben fla “pas i suguransa!” (1 Tes. 5:2, 3) I “dirapenti”, grandi tribulason ta ben kumesa óras ki nasons ataka tudu relijion falsu. (Apo. 17:16) Dipôs di kel-li, talvês nu ta ben odja kuzas ki é ka normal ta kontise óras ki “Fidju di ómi ta ben na núvens di séu, ku puder i grandi glória.” (Mat. 24:30) Jizus ta ben julga pesoas i el ta ben sipara ovelhas di kabritus. (Mat. 25:31-33, 46) Má Satanás ka ta ben dizisti. Pamodi el ta ôdia povu di Deus, el ta ben poi un grupu di nasons, ki Bíblia ta txoma Gogi di téra di Magogi, ta ataka povu di Jeová. (Eze. 38:2, 10, 11) Na algun momentu na grandi tribulason, kes kriston skodjedu ku spritu santu ki inda sta na téra ta ba djunta ku Jizus i se trópas na séu pa luta na géra di Armajedon. (Mat. 24:31; Apo. 16:14, 16) Dipôs, kel Govérnu di mil anu di Kristu ta ben kumesa ta governa téra. — Apo. 20:6.</p>
</div>
</div>
</div>
</body>
</html>
