<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split2.xhtml#pcitationsource1">^ <span id="pcitation1"></span><strong>***w23 abril pp. 4-5 Kuzê ki nu pode prende ku milagris di Jizus?***</strong></a><br /><strong><sup>9</sup> Lé Juan 2:6-10.</strong> Kantu vinhu kaba na fésta di kazamentu, es obriga Jizus pa faze algun kuza? Nau. Ka tinha ninhun profesia ki ta flaba ma Misías ta fazeba un milagri pa bira agu na vinhu. Má imajina modi ki bu ta xintiba si bebidas kaba na bu kazamentu. Jizus talvês xinti konpaxon di kel família prinsipalmenti di kel noiva i di kel noivu i el ka kria pa es pasaba vergónha. Nton sima nu flaba na komésu di kel artigu li, el faze un milagri. El transforma uns 390 litru di agu na un bon vinhu. Si es ka uzaba tudu kel vinhu na kazamentu, es pode ben uzaba kel réstu dipôs, ô kel kazal pode bendeba el i uza kel dinheru pa otu kuza. Di sertéza kel kazal fika aliviadu!</p>
</div>
<div class="extPubRef"><p><a href="1102025209-split2.xhtml#pcitationsource2">^ <span id="pcitation2"></span><strong>***w23 abril p. 5 Kuzê ki nu pode prende ku milagris di Jizus?***</strong></a><br /><strong><sup>11</sup></strong> Kuzê ki nu pode prende di kel milagri di Jizus kantu el transforma agu na vinhu? Nu ta prende un lison di umildadi. Jizus ka ngaba di kel milagri. Na verdadi, <strong><em>nunka</em></strong> el ka ngaba di nada ki el faze. Envês di kel-li, sénpri el mostra umildadi i el da tudu glória i ónra pa se Pai. (Juan 5:19, 30; 8:28) Si nu imita Jizus i nu kontinua ku un ideia umildi sobri nos kabésa, nu ka ta ngaba di nada ki nu ta faze. Ka ta inporta kuzê ki nu pode faze na trabadju di Jeová, ka nu ngaba nos kabésa, má nu da glória pa nos grandi Deus ki nu ten priviléjiu di sirbi. (Jer. 9:23, 24) Nu debe da-l kel ónra ki el merese. Afinal, ten algun kuza dretu ki nu ta konsigi faze sen ajuda di Jeová? — 1 Cor. 1:26-31.</p><p><strong><sup>12</sup></strong> Odja un otu manera ki nu pode imita umildadi di Jizus. Imajina un jóven ki é ajudanti di kongregason i ki meste pripara se primeru diskursu pa públiku. Un ansion ta gasta txeu ténpu ta djuda-l i el ta konsigi faze un bon diskursu ki kongregason ta gosta txeu. Dipôs di runion, un algen ta txiga na kel ansion i ta fla-l ma kel jóven faze un bon diskursu. Kel ansion meste fla: ‘Sin, má N gasta txeu ténpu ta djuda-l’? Nau. Si el é umildi, el ta fla: ‘Sin, el faze sin. N tene txeu orgulhu di el!’ Óras ki nos é umildi, nu ka meste dadu ónra pa kes kuza dretu ki nu ta faze pa otus algen. Nu ta fika kontenti di sabe ma Jeová ta odja i ma el ta da valor pa kuzê ki nu ta faze. (Konpara ku Mateus 6:2-4; Heb. 13:16) Di sertéza, nu ta poi Jeová ta fika kontenti óras ki nu ta imita Jizus na mostra umildadi. — 1 Ped. 5:6.</p>
</div>
</div>
</div>
</body>
</html>
