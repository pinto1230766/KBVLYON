<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split20.xhtml#pcitationsource1">^ <span id="pcitation1"></span><strong>***w24 janeru p. 24 Jeová ta djuda-u duránti ténpus difísil***</strong></a><br /><strong><sup>12</sup></strong> Jeová txeu bês, ta uza otus algen pa da-nu kel ajuda ki nu meste. Pur izénplu, kantu Davidi staba ta xinti sen forsa, se amigu Jonatan vizita-l i da-l forsa i koraji através di se palavras. (1 Sam. 23:16, 17) Di mésmu manera, Jeová skodje Elizeu pa da Elias kel ajuda ki el staba ta meste. (<em>1 Reis 19:16, 21; 2 Reis 2:2</em>) Oji Jeová pode uza família, amigus ô ansions pa djuda-nu. Má óras ki nu sta dizanimadu talvês nu ta krê fika lonji di otus algen. Nu ta krê fika nos sô i kel-li é un kuza normal. Kuzê ki nu pode faze pa nu resebe ajuda di Jeová?</p><p><strong><sup>13</sup> <em>Kuzê ki nu meste faze.</em></strong> Luta kóntra kel vontadi di fika bu sô. Óras ki nu ta fika nos sô, txeu bês nu ta kumesa ta pensa sô na nos kabésa i na kes prubléma ki nu sta ta pasa pa el. I pamodi kel-li, nu pode ka toma bons disizon. (Pro. 18:1) É klaru ki alvês nos tudu nu meste fika nos sô prinsipalmenti óras ki un kuza difísil kontise ku nos. Má si nu fika nos sô pa txeu ténpu, nu pode sta ta nega ajuda di kes algen ki Jeová sta ta uza pa djuda-nu. Sikrê é difísil, seta ajuda di bu família, amigus i ansions. Odja-s sima pesoas ki Jeová sta ta uza pa djuda-u. — Pro. 17:17; Isa. 32:1, 2.</p>
</div>
</div>
</div>
</body>
</html>
