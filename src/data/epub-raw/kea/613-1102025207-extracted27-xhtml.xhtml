<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split27.xhtml#pcitationsource1">^ <span id="pcitation1"></span><strong>***w24 marsu p. 9 Kontinua ta sigi Jizus dipôs ki bu batiza***</strong></a><br /><strong><sup>6</sup></strong> Dipôs di batiza, bu meste kontinua ta luta kóntra “dizeju di karni”. (1 Juan 2:16) Kel-li é pamodi inda bo é un disendenti inperfeitu di Adon. Alvês, bu pode xinti sima apóstlu Paulu. El fla: “Déntu di mi N ta ama lei di Deus própi, má N ta odja na nha korpu otu lei ta briga kóntra lei di nha menti i ta leba-m prézu pa lei di pekadu ki sta na nha korpu.” (Rom. 7:22, 23) Bu pode xinti dizanimadu pamodi bu ten ki luta kóntra dizejus mariadu. Má si bu pensa na kel promésa ki bu faze pa Jeová kantu bu da bu vida pa el, bu ta ten forsa pa bu luta kóntra tentason. Na verdadi, kel votu ki bu faze kantu bu da bu vida pa Jeová ta djuda-u óras ki bu pasa pa tentasons. Di ki manera?</p><p><strong><sup>7</sup></strong> Óras ki bu da bu vida pa Jeová, bu ta nega bu kabésa. Kel-li krê fla ma bu ta nega bus dizeju i bu ta nega faze kuzas ki ka ta agrada Jeová. (Mat. 16:24) Pur isu óras ki bu pasa pa un tentason, bu ka ta perde ténpu ta pergunta kuzê ki bu ta faze. Dja bu disidi kuzê ki bu ta ba faze: kontinua fiel pa Jeová. Di manera firmi, bu ta sta disididu na agrada Jeová. Bu ta ser sima Jó. El pasa pa difikuldadis, má simé el fla ku kunfiansa: ‘N ta mante nha lialdadi!’ — <em>Jó 27:5</em>.</p>
</div>
</div>
</div>
</body>
</html>
