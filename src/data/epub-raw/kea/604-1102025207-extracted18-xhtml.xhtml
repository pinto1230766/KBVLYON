<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split18.xhtml#pcitationsource1">^ <span id="pcitation1"></span><strong>***w23 otubru pp. 15-16 “Modi ki Jeová ta ben poi nhos ta fika fórti?”***</strong></a><br /><strong><sup>14</sup></strong> Un manera ki Jeová ta da-nu forsa é através di ansions. Es é prezenti ki el ta uza pa da-nu forsa i anima-nu. (Isa. 32:1, 2) Nton, óras ki bu ta fika preokupadu dimás pâpia ku ansions. Óras ki es oferese-u ajuda seta-l ku gratidon. Jeová pode da-u forsa através di es.</p><p><strong>BU SPERANSA PA FUTURU PODE DA-U FORSA</strong></p><p><strong><sup>15</sup></strong> Nos speransa ku bazi na Bíblia pode da-nu forsa. (Rom. 4:3, 18-20) Alguns algen ki ta sirbi Deus ten speransa di vive pa tudu ténpu na séu i otus ten speransa di vive pa tudu ténpu na paraízu na téra. Nos speransa ta da-nu forsa pa nu aguenta firmi óras ki nu ta pasa pa un prubléma, pa prega notísias sábi i pa faze txeu diziginason na kongregason. (1 Tes. 1:3) Kel speransa li da apóstlu Paulu forsa.</p><p><strong><sup>16</sup></strong> Paulu mesteba forsa. Na kel karta ki el skrebe pa irmons na Korintu, el fla ma el éra sima un vazu di baru ki ta kebra faxi. El “presionadu”, “el fika konfuzu”, el “pirsigidu” i el “dadu na txon”. I ti se vida staba na prigu. (2 Kor. 4:8-10) Paulu skrebe kes palavra li na se tirseru viajen di misionáriu. Talvês na kel ténpu el ka sabia, má el ta ben pasaba pa situasons más difísil. El ta ben pasaba pa violénsia, el ta ben podu prézu i barku ta inkadjaba ku el.</p><p><strong><sup>17</sup></strong> Paulu tevi forsa pa el aguenta firmi pamodi el konsentra na se speransa. <strong>(Lé 2 Koríntius 4:16-18.)</strong> El fla kes irmon na Korintu ma ti si se korpu staba “ta kaba”, el ka ta dexaba kel-li dizanimaba el. Paulu konsentra na se futuru. Se speransa di vive pa tudu ténpu na séu éra “kada bês más grandi” i tinha más valor di ki kalker prubléma ki dja el pasaba pa el. Paulu midita na kel speransa li, pur isu el xinti ma el staba “ta bira novu kada dia.”</p>
</div>
</div>
</div>
</body>
</html>
