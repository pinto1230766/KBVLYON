<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split19.xhtml#pcitationsource1">^ <span id="pcitation1"></span><strong>***w23 otubru p. 13 “Modi ki Jeová ta ben poi nhos ta fika fórti?”***</strong></a><br /><strong><sup>4</sup></strong> Un manera di nu resebe forsa di Jeová é óras ki nu ta faze orason pa el. I el ta responde-nu, óras ki el ta da-nu “puder alén di normal”. (2 Kor. 4:7) Tanbê nu pode resebe forsa óras ki nu ta lé se Palavra i nu ta midita na el. (Sal. 86:11) Mensajen di Jeová pa nos na Bíblia “ten puder”. (Ebr. 4:12) Óras ki bu ta faze orason pa Jeová i bu ta lé se Palavra, bu ta resebe forsa ki bu meste pa aguenta firmi, pa kontinua ku alegria ô pa faze un diziginason difísil. Odja modi ki Jeová da proféta Jonas forsa.</p><p><strong><sup>5</sup></strong> Proféta Jonas mesteba forsa. El fuji di un diziginason difísil ki Jeová da-l. Pamodi kel-li, el staba kuazi ta móre na un tenporal fórti i el poi vida di kes otu algen na barku na prigu. Kantu es bota-l na mar, el ba para na un lugar ki nunka el ka pensaba ma el ta baba, ki éra bariga di un pexi grandi. Modi ki bu ta atxa ma Jonas xinti? El pensa ma el ta moreba? El atxa ma Jeová bandona-l? Talvês Jonas fika preokupadu dimás.</p><p><strong><sup>6</sup></strong> Kuzê ki Jonas faze pa resebe forsa kantu el staba el sô na bariga di kel pexi? El faze orason pa Jeová. <strong>(Lé <em>Jonas 2:1, 2, 7</em>.)</strong> Enbóra Jonas ka obiba ku Jeová, el tinha serteza ma Jeová ta obiba se orason di rapendimentu ki el faze ku umildadi. Tanbê Jonas midita na Skrituras. Pamodi ki nu pode fla kel-li? Se orason ki nu ta atxa na <em>Jonas</em> kapítlu 2, ta uza txeu di kes palavra i frazis ki sta na <em>Salmos</em>. (Pur izénplu, konpara <em>Jonas 2:2, 5</em> ku <em>Salmo 69:1; 86:7</em>.) Ta fika klaru ma Jonas konxeba Skrituras dretu. I kantu el midita na es duránti kel prubléma, el xinti ma Jeová ta djudaba el otu bês. Dipôs, Jonas volta pa téra séku i el staba prontu pa seta i kunpri otu diziginason. — <em>Jonas 2:10–3:4.</em></p>
</div>
</div>
</div>
</body>
</html>
