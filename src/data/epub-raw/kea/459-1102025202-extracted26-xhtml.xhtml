<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split26.xhtml#pcitationsource1">^ <span id="pcitation1"></span><strong>***w23 julhu pp. 9-10 Bira bu amor pa Jeová i pa otus más fórti***</strong></a><br /><strong><sup>7</sup></strong> Nu pode bira nos amor pa Deus más fórti óras ki nu ta studa se Palavra dretu. Óras ki bu ta lé Bíblia, tenta intende kuzê ki kada párti ta inxina-u sobri Jeová. Faze kes pergunta li: ‘Modi ki kel stória li ta mostra ma Jeová ta ama-m? Kuzê ki N prende ki ta pô-m ta ama Jeová?’</p><p><strong><sup>8</sup></strong> Un otu manera ki nu pode bira nos amor pa Jeová más fórti é óras ki sénpri nu ta abri nos korason pa el na orason. (Sal. 25:4, 5) I Jeová ta responde nos orason. (1 Juan 3:21, 22) Un irman na Ázia, ki txoma Kaila, fla: “Na komésu, nha amor pa Jeová tinha bazi na konhisimentu. Má kel amor li bira más fórti kantu N odja modi ki el responde nhas orason. Kel-li pô-m ta krê faze kuzas ki ta agrada-l.”</p><p><strong>BIRA BU AMOR <em>PA OTUS</em> MÁS FÓRTI</strong></p><p><strong><sup>9</sup></strong> Dipôs ki Paulu bira kriston, el konxe Timótiu ki éra un jóven dretu. Timótiu ta amaba Jeová i el ta amaba pesoas. Paulu fla kes irmon na Filipus: “N ka ten ningen ku atitudi sima di sel, [Timótiu] ki ta ba kuida di nhos di verdadi.” (Fil. 2:20) Paulu ka staba ta pâpia sobri kapasidadi ki Timótiu tinha di tomaba kónta ô di fazeba diskursu. Má Paulu pode odjaba ma Timótiu ta amaba irmons ku irmans txeu. Di serteza, kes kongregason ki Timótiu ta vizitaba ta tinha gana pa el ba vizitaba es. — 1 Kor. 4:17.</p><p><strong><sup>10</sup></strong> Anos tanbê nu pode djobe maneras di djuda nos irmons ku irmans. (Ebr. 13:16) Odja izénplu di Ana, ki nu papiaba di el na kel otu studu. Dipôs di un tenporal fórti, el ku se maridu ba vizita kaza di un família ki é Tistimunha di Jeová i es diskubri ma tétu di kaza di kel família fika distruídu. Pamodi kel-li, kel família ka tinha ropa linpu. Ana fla: “Nu toma ses ropa nu bai laba-s i nu da-s es lizadu i dobradu. Pa nos, kel-la foi un kuza pikinoti ki nu faze. Má pamodi kel-li, nu kria un amizadi ki ta kontinua fórti ti oji.” Amor ki Ana i se maridu ta xinti pa irmons ku irmans motiva-s pa djuda-s na kel ki es meste. — 1 Juan 3:17, 18.   </p>
</div>
</div>
</div>
</body>
</html>
