<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split20.xhtml#pcitationsource1">^ <span id="pcitation1"></span><strong>***w23 setenbru p. 29 Kuzê ki nu pode prende ku kes dôs karta di Pedru?***</strong></a><br /><strong><sup>9</sup></strong> Pedru prende mostra amor. El obi Jizus ta fla: “N ta da nhos un mandamentu novu, pa nhos ama kunpanheru. Sima N ama nhos, nhos ama kunpanheru tanbê.” (Juan 13:34) Má simé, dipôs Pedru ka kume ku se irmons ki ka éra judeu pamodi el tinha medu di kes irmon judeu. Apóstlu Paulu fla ma kel ki Pedru faze éra un “finjimentu”. (Gál. 2:11-14) Pedru seta kel koreson i el prende ku el. Na kes dôs karta ki el skrebe, el fla ma nu ka debe sô <strong><em>xinti</em></strong> amor pa nos irmons ku irmans má tanbê <strong><em>mostra</em></strong> amor.</p><p><strong><sup>10</sup></strong> Pedru fla ma nu debe “ama kunpanheru sima irmon i sen finjimentu”. <strong>(Lé 1 Pedru 1:22.)</strong> Nu ta ten kel amor li si nu “obi ku verdadi”. Kel verdadi li ta inklui kel ensinu ma “Deus ta trata tudu algen igual”. (Atus 10:34, 35) Nu ka pode obi ku órdi di Jizus sobri amor si nu ta mostra amor sô pa alguns na kongregason i pa otus nau. É klaru ki sima Jizus, nu pode ser más amigu di alguns. (Juan 13:23; 20:2) Má Pedru ta lenbra-nu ma nu debe sforsa pa ama tudu irmon ku irmans pamodi es ta faze párti di nos família. — 1 Ped. 2:17.</p><p><strong><sup>11</sup></strong> Pedru fla pa nu “ama kunpanheru txeu i di korason.” Na kel versíklu li, ama “txeu” krê fla ama un algen sikrê é difísil mostra amor pa el. Pur izénplu, i si un irmon ofende-nu ô magua-nu? Na komésu, talvês nu ta krê vinga envês di mostra amor. Má, Pedru prende ku Jizus ma Deus ka ta fika kontenti si nu vinga. (Juan 18:10, 11) Pedru fla: “Ka nhos paga mal ku mal, nen insultu ku insultu. Envês di kel-li, nhos paga ku un benson”. (1 Ped. 3:9) Óras ki bu ten amor fórti, bu ta mostra bondadi ti pa kes ki talvês magua-u.</p>
</div>
</div>
</div>
</body>
</html>
