<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split12.xhtml#pcitationsource1">^ <span id="pcitation1"></span><strong>***w23 julhu p. 15 “Nhos ser firmi, sénpri lial”***</strong></a><br /><strong><sup>5</sup> <em>Nu ta apoia lei di Jeová ki ta fla ma vida i sangi é sagradu.</em></strong> Pamodi? Pamodi Jeová fla ma sangi ta reprizenta vida, ki é un prezenti di txeu valor ki el da-nu. (Lev. 17:14) Kantu Jeová dexa algen kume karni di animal pa primeru bês, el fla-s pa es ka kume sangi. (Gén. 9:4) Kantu el da Lei di Muizés pa Israel, el ripiti kel órdi li. (Lev. 17:10) I Jeová orienta Grupu Enkaregadu di Óbra na ténpu di apóstlus pa fla kes irmon pa “ka seta sangi”. (Atus 15:28, 29) Nu ta obi ku kel órdi li di manera firmi óras ki nu ta toma disizons ki ten aver ku tratamentu di saúdi.</p><p><strong><sup>6</sup> <em>Nu ta obi ku órdi di Jeová di ka seta konportamentu seksual mariadu.</em></strong> (Ebr. 13:4) Apóstlu Paulu fla pa nu poi ménbrus di nos korpu ta fika mortu ô pa nu faze di tudu pa nu kaba ku kalker dizeju mariadu. Nu ta ivita odja i faze kalker kuza ki pode pô-nu ta faze konportamentu seksual mariadu. (Kol. 3:5; Jó 31:1) Óras ki nu xinti tentadu na faze algun kuza mariadu, lógu nu ta ivita pensa ô faze kalker kuza ki pode prujudika nos amizadi ku Jeová.</p>
</div>
</div>
</div>
</body>
</html>
