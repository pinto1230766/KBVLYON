<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split25.xhtml#pcitationsource1">^ <span id="pcitation1"></span><strong>***w23 abril p. 16 Jeová ta djuda-u lida ku prublémas ki bu ka sta ta spéra***</strong></a><br /><strong><sup>8</sup> <em>Rei Davidi</em></strong> ka konsigi faze tudu kes kuza ki el kreba na sirvisu pa Jeová. Pur izénplu, Davidi tinha gana di faze un ténplu pa se Deus. El fla proféta Natan ma el krê fazeba kel-li. Natan fla-l: ‘Faze tudu kel ki sta na bu korason, pamodi Deus verdaderu sta ku bo.’ (1 Cró. 17:1, 2) Ta da pa imajina modi ki kes palavra li da Davidi koraji. Talvês el kumesa ta faze planu lógu pa kel grandi prujétu.</p><p><strong><sup>9</sup></strong> Má lógu dipôs, Natan bai atxa Davidi otu bês i el tinha notísias kasábi. ‘Na kel mésmu noti’, Jeová fla Natan ma ka éra Davidi ki ta fazeba kel ténplu, má éra un di se fidjus ki ta fazeba el. (1 Cró. 17:3, 4, 11, 12) Modi ki Davidi reaji kantu el resebe kel notísia li? El muda se métas. El konsentra na djunta dinheru i kes material ki se fidju Salumon ta ben mesteba na kel prujétu. — 1 Cró. 29:1-5.</p><p><strong><sup>10</sup></strong> Lógu dipôs ki Jeová fla Davidi ma é ka éra el ki ta fazeba ténplu, el faze un kontratu ku Davidi. Jeová promete Davidi ma un di se disendentis ta ben governaba pa tudu ténpu. (2 Sam. 7:16) Na mundu novu, duránti govérnu di mil anu, Davidi ta fika kontenti dimás óras ki el fika ta sabe ma Jizus, ki é Rei ben di se família! Kel stória li ta djuda-nu odja ma sikrê nu ka ta pode faze tudu kel ki nu krê pa Jeová, nos Deus pode da-nu otus kuza sábi ki nunka nu ka staba ta spéra.</p>
</div>
</div>
</div>
</body>
</html>
