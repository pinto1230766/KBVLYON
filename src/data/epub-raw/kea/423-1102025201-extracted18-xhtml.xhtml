<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split18.xhtml#pcitationsource1">^ <span id="pcitation1"></span><strong>***w24 janeru p. 11 Bu sta prontu pa kel dia más inportanti di anu?***</strong></a><br /><strong><sup>10</sup></strong> Kuzê ki Jeová sakrifika di livri vontadi, asi pa Jizus pode pagaba resgati? Jeová i Jizus ten un amizadi más fórti ki pode izisti entri un pai i un fidju. (Pro. 8:30) Nton, imajina modi ki Jeová xinti kantu el odja Jizus ta pasa pa tudu kes provason kantu ki el staba na téra. Di serteza, el xinti txeu dór kantu ki el odja se Fidju ta maltratadu, ta negadu i ta sufri.</p><p><strong><sup>11</sup></strong> Kalker pai ô mai ki perde un fidju na mórti, sabe dretu dór di perde un fidju. Nu ten un fé fórti na resureison, má kel-li ka ta kaba ku kel dór ki nu ta xinti óras ki un algun ki nu ta ama móre. Kel izénplu li ta djuda-nu intende modi ki Jeová xinti kantu Jizus sufri i móre na anu 33. — Mat. 3:17.</p><p><strong><sup>12</sup></strong> Timenti Komemorason ka txiga, pamodi ki na bu studu pesoal ô na adorason na família bu ka ta prende más sobri resgati? Uza <em>Publikason pa djuda Tistimunhas di Jeová</em> ô otus publikason pa diskubri más kuza sobri resgati. Tanbê, faze di tudu pa bu sigi kel prugrama di leitura pa Komemorason ki sta na <em>Folhetu di studu pa runion Nos vida i nos trabadju di pregason</em>. I na dia di Komemorason ka bu skese di sisti kel prugrama spesial di adorason di palmanhan. Óras ki nu ta pripara nos korason pa Komemorason, nu ta konsigi djuda otus tra pruvetu di el tanbê. — Esd. 7:10.</p>
</div>
</div>
</div>
</body>
</html>
