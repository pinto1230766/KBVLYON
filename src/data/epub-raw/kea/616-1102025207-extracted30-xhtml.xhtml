<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split30.xhtml#pcitationsource1">^ <span id="pcitation1"></span><strong>***w23 novenbru p. 10 Modi ki nu pode kontinua ku nos amor fórti pa kunpanheru***</strong></a><br /><strong><sup>10</sup></strong> Xinti konpaxon i da un algen konsolu sta ligadu ku kunpanheru. Di ki manera? Óras ki un algen ta xinti konpaxon pa algun algen ki sta ta sufri, el ta krê konsola-l i faze algun kuza pa djuda-l. Nton, óras ki nu ta xinti konpaxon, kel-li ta djuda-nu konsola otus algen. Paulu splika ma konpaxon ki Jeová ta xinti pa pesoas ta motiva-l pa el konsola-s. Paulu fla ma Jeová “é Pai xeiu di mizerikórdia i Deus di tudu konsolu”. (2 Kor. 1:3) Li Paulu uza palavras “xeiu di mizerikórdia” pa pâpia di sentimentu di konpaxon pa otus algen. Pur isu, “Deus ta txomadu di Pai ô Fonti xeiu di mizerikórdia pamodi el ta xinti txeu konpaxon pa otus algen.” I kel konpaxon li ta motiva-l pa el “konsola-nu na tudu nos prubléma.” (2 Kor. 1:4) Sima un fonti di agu ta da forsa pa algen ki sta ku sedi, Jeová ta da forsa i konsolu pa kes algen ki sta ta pasa pa prublémas. Modi ki nu pode imita Jeová i xinti konpaxon pa otus i konsola-s? Un manera di faze kel-li é dizenvolve kualidadis na nos korason ki ta djuda-nu xinti konpaxon i konsola otus. Kal ki é alguns di kes kualidadi?</p><p><strong><sup>11</sup></strong> Kuzê ki ta djuda-nu kontinua ta ten kel amor ki nu meste pa nu <strong><em>“kontinua</em></strong> ta konsola kunpanheru” na nos dia-dia? Nu meste dizenvolve kualidadis sima poi na lugar di otus, mostra amor di korason i bondadi. <strong>(Lé Kolosensis 3:12; 1 Pedru 3:8.)</strong> Modi ki kes kualidadi li ta djuda-nu? Óras ki nu ta xinti konpaxon pa nos irmons i nu ta inporta ku es di korason, nu ta xinti un dizeju fórti di konsola-s óras ki es sta ta sufri. Jizus fla: “Pamodi bóka ta pâpia di kel ki korason sta xeiu. Un ómi ki ten kuzas dretu na se korason, ta pâpia kuzas dretu.” (Mat. 12:34, 35) Konsola nos irmons ku irmans ki sta meste é un manera inportanti di mostra nos amor pa es.</p>
</div>
</div>
</div>
</body>
</html>
