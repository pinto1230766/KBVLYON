<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split8.xhtml#pcitationsource1">^ <span id="pcitation1"></span><strong>***w24 janeru pp. 8-10 Bu sta prontu pa kel dia más inportanti di anu?***</strong></a><br />PA POVU di Jeová, Komemorason di mórti di Jizus é kel dia más inportanti di anu. Kel-li é úniku komemorason ki Jizus fla se disiplus pa faze. <strong>(Lé Lukas 22:19, 20.)</strong> Nu ten txeu motivu ki ta dexa-nu ku gana di sisti Komemorason. Nu ben odja alguns di es.</p><p><strong><sup>2</sup></strong> Komemorason ta djuda-nu midita na valor di resgati. El ta lenbra-nu di maneras ki nu pode mostra gratidon pa sakrifisiu di Jizus. (2 Kor. 5:14, 15) Tanbê, el ta da-nu oportunidadi di “inkoraja” nos irmons ku irmans. (Rom. 1:12) Tudu anu txeu inativu ta sisti Komemorason. Alguns di es, ti mésmu disidi volta pa Jeová pamodi es resebedu ku amor. I txeu di kes algen ki sisti Komemorason, ta fika dimiradu ku kuzê ki es odja i es obi i es ta krê kumesa ta studa Bíblia. É pamodi tudu kes kuza li ki Komemorason é txeu spesial pa nos!</p><p><strong><sup>3</sup></strong> Pensa tanbê na modi ki Komemorason ta uni nos irmons ku irmans na mundu interu. Tistimunhas di Jeová ta djunta na mundu interu pa sisti Komemorason timenti sól ta ba ta kanba. Nos tudu, nu ta obi un diskursu ki ta mostra pamodi ki resgati é inportanti. Nu ta kanta dôs kántiku pa lova Jeová, nu ta pasa pon ku vinhu i di tudu korason nu ta fla “amén” óras ki kes kuatu orason fazedu. Na uns 24 óra, tudu kongregason ta faze kel mésmu kuza. Bu ta konsigi imajina alegria ki Jeová i Jizus ta xinti óras ki es ta odja-nu unidu ta onra-s di kel manera li?</p>
</div>
</div>
</div>
</body>
</html>
