<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split12.xhtml#pcitationsource1">^ <span id="pcitation1"></span><strong>***w23 junhu p. 19 Pamodi ki nu debe ten grandi ruspetu pa Jeová?***</strong></a><br /><strong><sup>17</sup></strong> Jioás ka tinha grandi ruspetu pa Jeová. Pur isu, txeu kuza mariadu kumesa ta kontise ku el. Jeová dja flaba: ‘Kes ki dispreza-m ta tratadu ku disprézu.’ (1 Sam. 2:30) Dipôs, kes trópa di Síria ki éra poku ganha kel ‘grupu di trópas uma grandi’ di Jioás i ‘es dexa-l ku pankada gravi’. Dipôs ki kes gentis di Síria bai ses kaminhu, kes sérvu di Jioás mata-l pamodi el mataba Zakarias. Povu ta atxaba ma kel rei li éra mau di tal manera ki el ka mereseba pa es intera-l na ‘kes sipultura di kes otu rei.’ — 2 Cró. 24:23-25.</p><p><strong><sup>18</sup></strong> Kuzê ki nu pode prende ku izénplu di Jioás? El éra sima un arvi ki mesteba di ajuda di un staka pa el ka kai. Kantu Jioiada ki éra sima se staka móre, Jioás kumesa ta obi ku kes ki bira kóntra Jeová i el ka obi ku Jeová más. Kel izénplu li ta mostra ma nu ka debe obi ku Jeová sô pamodi nos família i otus algen na kongregason ta insentiva-nu pa nu faze kel-li. Pa nu kontinua ku un bon amizadi ku Jeová, sénpri nu debe studa, midita i faze orason, asi pa nos amor i ruspetu pa el bira más fórti. — <strong>Lé <em>Jeremias 17:7, 8;</em></strong> Kol. 2:6, 7.</p><p><strong><sup>19</sup></strong> Jeová ka ta iziji txeu di nos. Kuzê ki el ta iziji di nos sta na <em>Eclesiastes 12:13</em>, ki ta fla: ‘Ten grandi ruspetu pa Deus verdaderu i obi ku se mandamentus, pamodi é kel-li ki tudu ómi debe faze.’ Óras ki nu ten grandi ruspetu pa Deus, nu ta konsigi aguenta kes provason ki sta pa ben i kontinua firmi sima Obadias i Jioiada. Nada ka ta pode ben prujudika nos amizadi ku Jeová.</p>
</div>
</div>
</div>
</body>
</html>
