<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split22.xhtml#pcitationsource1">^ <span id="pcitation1"></span><strong>***w23 setenbru pp. 27-28 Kuzê ki nu pode prende ku kes dôs karta di Pedru?***</strong></a><br /><strong><sup>6</sup></strong> Pedru insentiva-nu pa nu “spera ku xintidu na dia di Jeová”. <strong>(Lé 2 Pedru 3:11, 12.)</strong> Modi ki nu pode faze kel-li? Nu debe midita tudu dia na kes benson ki nu ta ben ten na mundu novu. Imajina abo ta respira ar puru, ta kume kumida ki é bon pa saúdi, ta resebe kes algen ki móre óras ki es ben resusitadu i ta inxina kes algen ki vive na ténpu antigu sobri kes profesia di Bíblia ki kunpri. Midita na kes kuza li, ta djuda-u kontinua ta spera i kunfia ma fin di kel mundu li sta kuazi ta ben. Sabe di kes kuza li ta djuda-nu ka dexa kes instrutor falsu disvia-nu. — 2 Ped. 3:17.</p><p><strong>KA BU DEXA MEDU DI ÓMI TOMA KÓNTA DI BO</strong></p><p><strong><sup>7</sup></strong> Óras ki nu ta lenbra di dia di Jeová, nu ta xinti motivadu pa prega notísia sábi pa otus algen. Má, na algun situason nu pode ka xinti koraji di pâpia. Pamodi? Pamodi nu ten medu di kuzê ki algen pode pensa di nos ô faze ku nos. É kel-li ki kontise ku Pedru. Na kel noti ki Jizus julgadu, Pedru xinti medu di fla ma el éra un di se disiplus i ti el nega más di un bês ma el konxeba Jizus. (Mat. 26:69-75) Má dipôs, kel apóstlu li fla ku serteza: “Ka nhos ten medu di kuzê ki es ten medu, i nen ka nhos fika trapadjadu.” (1 Ped. 3:14) Kuzê ki Pedru fla ta da-nu serteza ma nu ta konsigi ka dexa medu di ómi toma kónta di nos.</p><p><strong><sup>8</sup></strong> Kuzê ki pode djuda-nu ka dexa medu di ómi toma kónta di nos? Pedru fla: “Nhos santifika Kristu sima Sinhor na nhos korason”. <strong>(Lé 1 Pedru 3:15.)</strong> Nu pode lenbra ma Jizus Kristu é nos Rei i ma el ten txeu puder. Si bu ta fika nervozu ô ku medu óras ki parse oportunidadi di pâpia di kes notísia sábi ku otus algen, lenbra di nos Rei. Imajina Jizus ta governa na séu djuntu ku milhons di anju. Lenbra ma el “dadu tudu autoridadi... na séu i na téra” i ma el ta ben sta ku nos “tudu dia, ti fin di es mundu.” (Mat. 28:18-20) Pedru fla-nu pa nu sta “sénpri prontu” pa difende nos fé. Bu ta gostaba di da tistimunhu pa algun algen na trabadju, na skóla ô na algun otu lugar? Pensa antis na ki óra ki bu pode faze-l i dipôs pripara kuzê ki bu ta fla. Faze orason ta pidi koraji ku kunfiansa ma Jeová ta djuda-u ka dexa medu di ómi toma kónta di bo. — Atus 4:29.</p>
</div>
</div>
</div>
</body>
</html>
