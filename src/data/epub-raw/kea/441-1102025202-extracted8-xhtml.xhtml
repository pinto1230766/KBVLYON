<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split8.xhtml#pcitationsource1">^ <span id="pcitation1"></span><strong>***w23 junhu p. 16 Pamodi ki nu debe ten grandi ruspetu pa Jeová?***</strong></a><br /><strong><sup>9</sup></strong> Primeru bês ki Bíblia ta pâpia di Obadias, el ta fla: ‘Obadias tinha txeu ruspetu pa Jeová’. <strong>(Lé <em>1 Reis 18:3, 12.</em>)</strong> Modi ki kel grandi ruspetu li djuda Obadias? El djuda-l bira onéstu i di kunfiansa. Pur isu, rei skodje-l pa el bira enkaregadu di se palásiu. (Konpara ku <em>Neemias 7:2</em>.) Kel grandi ruspetu ki Obadias tinha pa Deus, tanbê djuda-l ten un kualidadi ki el ta mesteba, ki éra koraji. El vive na ténpu di rei Akabi, ki éra mau i ki pa Jeová, ‘éra más piór di ki tudu kes ki reina antis di el.’ (<em>1 Reis 16:30</em>) Tanbê Jizabel, ki éra mudjer di Akabi i ki ta adoraba Baal, ta odiaba Jeová di tal manera ki el tenta kaba ku adorason verdaderu na reinu di nórti. Ti el mata txeu proféta di Deus. (<em>1 Reis 18:4</em>) Nu ka ten dúvida ma Obadias adora Jeová na un ténpu txeu difísil.</p>
</div>
<div class="extPubRef"><p><a href="1102025202-split8.xhtml#pcitationsource2">^ <span id="pcitation2"></span><strong>***w23 junhu pp. 16-17 Pamodi ki nu debe ten grandi ruspetu pa Jeová?***</strong></a><br /><strong><sup>11</sup></strong> Oji txeu sérvu di Jeová ta vive na kes país ki nos trabadju sta proibidu. Es ta mostra kes autoridadi di govérnu kel ruspetu ki es merese. Má sima Obadias, kes irmon ku irmans li ki nu krê txeu, ta adora sô Jeová, ki é un kuza ki é sô el ki merese! (Mat. 22:21) Es ta mostra ma es ten grandi ruspetu pa Deus óras ki es ta obi ku el envês di obi ku ómis. (Atus 5:29) Es ta faze kel-li óras ki es ta kontinua ta prega i ta faze runion sukundidu. (Mat. 10:16, 28) Es ta faze ses midjór pa djuda ses irmons ku irmans ten kes kuza ki es meste pa es kontinua ku un amizadi fórti ku Jeová. Odja izénplu di Enri, ki ta mora na un país di Áfrika ki duránti un ténpu nos trabadju staba proibidu. Kantu nos trabadju staba proibidu, Enri oferese pa leba publikasons ku bazi na Bíblia pa se irmons na fé. El fla: “N ten txeu vergónha. Pur isu, N ten serteza ma é kel grandi ruspetu ki N ten pa Jeová ki da-m kel koraji ki N staba ta meste.” Bu ta atxa ma bu ta konsigi ser korajozu sima Enri? Bu ta konsigi, si bu dizenvolve un grandi ruspetu pa Deus.</p>
</div>
</div>
</div>
</body>
</html>
