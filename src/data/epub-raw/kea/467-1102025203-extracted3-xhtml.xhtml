<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split3.xhtml#pcitationsource1">^ <span id="pcitation1"></span><strong>***w23 junhu p. 17 Pamodi ki nu debe ten grandi ruspetu pa Jeová?***</strong></a><br /><strong><sup>12</sup></strong> Saserdóti prinsipal Jioiada tinha grandi ruspetu pa Jeová i kel-li pô-l ta ser lial i ta insentiva otus pa adora Jeová. Kel-li fika klaru kantu Atalia, ki éra fidju-fémia di Jizabel, kumesa ta governa na Judá sen ten direitu. Povu tinha bons motivu pa ten medu di Atalia. El éra runha i el krê sérba rainha di tal manera ki ti el tenta mata tudu se nétus pa el pode governaba! (2 Cró. 22:10, 11) Jioás, ki éra un di se nétus, skapa ku vida pamodi mudjer di Jioiada, ki éra Jiozeba, salva-l. El ku se maridu sukundi Jioás i es toma kónta di el. Di kel manera li, Jioiada i Jiozeba djuda pa kes rei ki ta binha di família di Davidi kontinuaba. Jioiada éra lial pa Jeová i el ka tinha medu di Atalia. — Pro. 29:25.</p><p><strong><sup>13</sup></strong> Kantu Jioás tinha 7 anu, más un bês Jioiada mostra se lialdadi pa Jeová. El faze un planu. Si kel planu daba sértu Jioás ta biraba rei, i el tinha direitu legal pamodi el binha di família di Davidi. Má, si kel planu ka daba sértu, talvês Jioiada ta moreba. Ku ajuda di Jeová, kel planu da sértu. Ku ajuda di kes xéfi di tribu i kes levita, Jioiada poi Jioás ta bira rei i el poi Atalia ta matadu. (2 Cró. 23:1-5, 11, 12, 15; 24:1) Dipôs, Jioiada ‘faze un kontratu entri Jeová, rei i povu, pa es kontinua ta ser povu di Jeová.’ (<em>2 Reis 11:17</em>) Jioiada ‘tanbê poi porteru na kes porton di kaza di Jeová, asi pa ningen ki staba inpuru pamodi algun kuza, ka entraba.’ — 2 Cró. 23:19.</p>
</div>
</div>
</div>
</body>
</html>
