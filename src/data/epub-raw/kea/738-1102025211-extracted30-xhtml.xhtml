<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split30.xhtml#pcitationsource1">^ <span id="pcitation1"></span><strong>***w24 janeru p. 22 Jeová ta djuda-u duránti ténpus difísil***</strong></a><br /><strong><sup>7</sup> <em>Dizafiu.</em></strong> Óras ki nu sta pasa pa un situason txeu difísil nu pode xinti, pensa ô aji di un manera diferenti. Sima óndia ta bota barku di un ladu pa kel otu duránti un tenpistadi, nos tanbê nu pode xinti txeu kuza diferenti di un óra pa kel otu. Ana ki dja nu papiaba di el antis, fla ma el xinti sentimentus diferenti dipôs ki Luis móre. El fla: “Alvês N ta xinti dizanimadu i ku péna di nha kabésa. Tanbê N fika ku raiba pamodi el móre.” Ana alvês ta xintiba el sô i kasábi pamodi el tinha ki tomaba disizons sobri asuntus ki antis éra Luis ki ta kuidaba di es. Alvês, el ta xintiba sima si el staba na un tenpistadi na mar. Modi ki Jeová ta djuda-nu óras ki sentimentus negativu kumesa ta toma kónta di nos?</p><p><strong><sup>8</sup> <em>Modi ki Jeová ta djuda-nu.</em></strong> El ta garanti-nu ma el ta pô-nu ta xinti suguru. <strong>(Lé <em>Isaías 33:6</em>.)</strong> Óras ki ten un tenpistadi na mar, un barku pode kumesa ta balansa di un ladu pa kel otu, i kel-li é prigozu. Pur isu, txeu barku ten na tudu dôs ladu uns kuza ki ta fika baxu di agu i ki ta djuda-s mante suguru. Kes kuza ka ta dexa barku balansa txeu. Di es manera, kes algen ki sta na barku ta xinti más suguru i es ta viaja dretu. Má kel-li ta kontise midjór si kel barku kontinua ta bai. Di mésmu manera, Jeová ta pô-nu ta xinti suguru si nu kontinua ta sirbi-l di manera fiel duránti ténpus difísil.  </p>
</div>
</div>
</div>
</body>
</html>
