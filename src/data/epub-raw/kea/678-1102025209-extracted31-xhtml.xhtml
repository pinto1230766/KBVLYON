<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split31.xhtml#pcitationsource1">^ <span id="pcitation1"></span><strong>***w24 marsu p. 28 Modi ki bu pode ten serteza ma Jeová sta kontenti ku bo***</strong></a><br /><strong><sup>10</sup> <em>El da-nu Bíblia.</em></strong> Jeová djobe maneras di mostra se povu ma el ta ama-s i ma el sta kontenti ku es. Bíblia ta pâpia di dôs situason ki El fla Jizus ma el éra se fidju ki el ta ama i ki ta da-l txeu alegria. (Mat. 3:17; 17:5) Bu ta gostaba pa Jeová fla mésmu kuza di bo? Oji, Jeová ka ta pâpia ku nos la di séu, má através di Bíblia. Óras ki nu ta lé kes palavra ki Jizus fla se disiplus ku amor, é sima si nu sta “obi” Jeová ta fla ma el sta kontenti ku nos. <strong>(Lé Juan 16:27.)</strong> Jizus imita se Pai di manera perfeitu. Pur isu, óras ki nu lé ma Jizus fla se disiplus inperfeitu, má ki éra fiel, ma el staba kontenti ku es, nu ta pode imajina Jeová ta fla-nu kes mésmu kuza. — Juan 15:9, 15.</p><p><strong><sup>11</sup> <em>El ta da-nu kel ki nu meste.</em></strong> Jeová sta sénpri prontu pa djuda-nu. Pur izénplu, el ta da-nu kel ki nu meste. Má, alvês Jeová ta dexa kes kuza mariadu kontise ku nos, sima kontise ku Jó, ki éra un ómi justu. (Jó 1:8-11) Óras ki nu ta pasa pa prublémas, kel-li ka krê fla ma Deus ka sta kontenti ku nos. Envês di kel-li, kes prubléma ta da-nu oportunidadi di mostra ma nu ta ama Jeová txeu i ma nu ten tudu kunfiansa na el. <strong>(Lé Tiagu 1:12.)</strong> I duránti kes prubléma, nu ta odja ma el ta ama-nu txeu i ma el ta djuda-nu aguenta firmi.</p>
</div>
</div>
</div>
</body>
</html>
