<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split14.xhtml#pcitationsource1">^ <span id="pcitation1"></span><strong>***w23 otubru pp. 18-19 Studa Palavra di Deus ku kuidadu***</strong></a><br />IMAJINA ma bu krê kunpra un kaza. Kuzê ki bu ta krê odja antis di disidi kunpra-l? Sô un fotu di frenti di kel kaza ta txiga? Di serteza bu ta krê ba konxe kel kaza, anda na se vólta, entra i djobe tudu kes kuartu ku kuidadu i djobe tudu kuza ki ta faze párti di kel kaza. Talvês, bu ta krê odja planta di kel kaza pa sabe modi ki el fazedu. É klaru ki bu ta krê odja tudu kuza ki ta faze párti di kel kaza ki bu krê kunpra.</p><p><strong><sup>2</sup></strong> Nu pode faze mésmu kuza óras ki nu ta lé i studa Bíblia. Un skritor konpara mensajen di Bíblia ku “un prédiu grandi i txeu altu ki fazedu ku alisérsi fórti.” Nton, modi ki nu pode konxe dretu tudu kuza ki sta na Bíblia? Si nu lé Bíblia rápidu nu pode prende sô kes verdadi prinsipal, ki é “kes primeru kuza di palavra sagradu di Deus”. (Ebr. 5:12) Sima bu ta meste entra na un kaza pa bu konxe-l midjór, di mésmu manera bu meste studa Bíblia ku kuidadu pa bu pode konxe-l midjór. Un bon manera di studa Bíblia é odja <strong><em>modi</em></strong> ki kes kuza ki el ta fla na un párti sta ligadu ku kuzê ki el ta fla na otu párti. Sforsa pa intende ka sô <strong><em>kes</em></strong> verdadi ki bu ta kridita na el, má tanbê <strong><em>pamodi</em></strong> ki bu ta kridita na el.</p><p><strong><sup>3</sup></strong> Pa nu intende dretu tudu párti di Palavra di Deus, nu debe prende kes verdadi más profundu ki sta na Bíblia. Apóstlu Paulu insentiva se irmons ku irmans pa studa Palavra di Deus ku kuidadu, pa es “konsigi intende dretu kal ki é <strong><em>largura</em></strong>, <strong><em>kunprimentu</em></strong>, <strong><em>altura</em></strong> i <strong><em>fundura</em></strong>” di verdadi. Asi, es ta konsigi fikaba “ku raís [más] finkadu na alisérsi” di ses fé. <strong>(Lé Efézius 3:14-19.)</strong> Nu meste faze mésmu kuza. Nu ben odja modi ki nu pode studa Palavra di Deus ku kuidadu pa nu pode pruveta dretu tudu kes jóia ki el ten.</p>
</div>
</div>
</div>
</body>
</html>
