<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200.xhtml#pcitationsource1">^ <span id="pcitation1"></span><strong>***w23 abril pp. 5-6 Kuzê ki nu pode prende ku milagris di Jizus?***</strong></a><br /><strong><sup>13</sup> Lé Lukas 7:11-15.</strong> Pensa na un kuza ki kontise kuazi na metadi di trabadju di pregason di Jizus. El bai pa Nain, ki éra un sidadi di Galilea, pértu di Sunén. Uns 900 anu antis, Elizeu resusitaba fidju matxu di un mudjer, na Sunén. (<em>2 Reis 4:32-37</em>) Kantu Jizus txiga pértu di porton di sidadi di Nain, el odja txeu algen na un funeral ta sai di la. Kel situason éra txeu tristi, pamodi kel viúva perde se úniku fidju. Má kel mai ka staba el sô. Staba un monti algen djuntu ku el. Jizus para kel funeral i el faze un kuza ki kel mai ka skese nunka más. El resusita se fidju matxu! Kel-li é kel primeru di kes três resureison ki Jizus faze ki nu ta atxa na kes Ivanjélhu.</p><p><strong><sup>14</sup></strong> Odja alguns kuza inportanti ki sta na kel stória na Lukas kapítlu 7. Bu repara ma Jizus “odja” kel mai ki perde se fidju i <strong><em>dipôs</em></strong> “el xinti péna di el”? (Versíklu 13) Talvês Jizus odja-l ta txora timenti el staba ta anda pértu di korpu di se fidju i el xinti konpaxon di el. Jizus ka <strong><em>xinti</em></strong> sô péna di kel mai, má el <strong><em>mostra</em></strong> konpaxon pa el. Jizus pâpia ku el, di un manera ki ta konsolaba el i el fla-l: “Ka bu txora.” Dipôs el faze algun kuza pa djuda-l. El resusita se fidju matxu i el intrega-l el. — Versíklus 14, 15.</p><p><strong><sup>15</sup></strong> Kuzê ki nu pode prende ku kel milagri di Jizus kantu el resusita kel fidju di kel viúva? Nu ta prende ma nu meste mostra konpaxon pa kes algen ki sta tristi. É klaru ki nu ka ta konsigi resusita un algen ki dja móre, sima Jizus faze. Má sima Jizus, un manera ki nu pode mostra konpaxon pa kes algen ki sta tristi é óras ki nu ta sta sienti. Nu pode mostra konpaxon óras ki nu ta fla i faze kel ki nu pode pa djuda-s i konsola-s. (Pro. 17:17; 2 Cor. 1:3, 4; 1 Ped. 3:8) Ti kuzas pikinoti ki nu ta faze ku bondadi pode da-s koraji i konsola-s txeu.</p>
</div>
</div>
</div>
</body>
</html>
