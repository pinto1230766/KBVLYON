<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split23.xhtml#pcitationsource1">^ <span id="pcitation1"></span><strong>***w23 maiu p. 22 Kontinua ‘ku xama di Jeová’ sendedu***</strong></a><br /><strong><sup>9</sup></strong> Maridu ku mudjer, tanbê nhos pode kontinua ku nhos amor fórti óras ki nhos ta pasa ténpu djuntu. Faze kel-li ta djuda nhos sta sienti na kuzê ki kada un di nhos ta pensa i ta xinti. (Gén. 2:24) Repara kuzê ki Lilia i Ruslan, ki dja ten más di 15 anu kazadu da kónta lógu dipôs ki es kaza. Lilia fla: “Nu da kónta ma nu pode ka pasaba txeu ténpu djuntu sima nu ta pensaba antis. Nu ta staba txeu okupadu ku trabadju, kuida di kaza i dipôs di nos fidjus. Nu odja ma si nu ka traba ténpu pa nos, nu pode afastaba di kunpanheru.”</p>
</div>
<div class="extPubRef"><p><a href="1102025205-split23.xhtml#pcitationsource2">^ <span id="pcitation2"></span><strong>***w23 maiu p. 24 Kontinua ‘ku xama di Jeová’ sendedu***</strong></a><br /><strong><sup>14</sup></strong> Má, i si bo i bu maridu nhos ka gosta di pasa ténpu djuntu? Talvês nhos ka gosta di mésmu kuza, ô talvês nhos ta irita kunpanheru. Kuzê ki nhos pode faze? Pensa na kel izénplu di lumi ki dja nu papiaba di el antis. Lumi ka ta bira grandi lógu ki el sendedu. Bu meste pô-l lenha pa el bira más grandi. Di mésmu manera, pamodi ki nhos ka ta kumesa ta pasa poku ténpu ku kunpanheru tudu dia? Nhos djobe manera di faze algun kuza ki nhos tudu gosta, envês di un kuza ki ta poi un di nhos ku raiba. (Tia. 3:18) Si nhos kumesa ku kuzas pikinoti, nhos amor pode bira fórti otu bês.</p><p><strong>NHOS TRATA KUNPANHERU KU RUSPETU</strong></p><p><strong><sup>15</sup></strong> Ruspetu é inportanti na kazamentu. El é sima ar ki ta djuda lumi sende. Sen ar, lumi ta paga faxi. Di mésmu manera, si un maridu ku mudjer ka ten ruspetu pa kunpanheru, ses amor pode fria faxi. Má, si maridu ku mudjer ta sforsa pa mostra ruspetu pa kunpanheru, es sta ta trabadja pa ses amor kontinua sendedu. Má lenbra ma, é ka si <strong><em>bu</em></strong> ta atxa ma bu sta ta mostra ruspetu, má é si <strong><em>ken ki bu sta kazadu ku el</em></strong> ta xinti ma bu sta ruspeta-l. Peni ku Aret, dja ten más di 25 anu kazadu. Peni fla: “Pamodi nu ta ruspeta kunpanheru, nos kaza é un lugar xeiu di amor. Nu ta xinti avontádi pa fla kuzê ki nu ta atxa pamodi nu sabe ma nu ta da valor pa opinion di kunpanheru.” Nton, kuzê ki bu pode faze pa djuda bu maridu ô bu mudjer xinti ma bu ta ruspeta-l di korason? Odja izénplu di Abraon ku Sara.</p>
</div>
</div>
</div>
</body>
</html>
