<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split6.xhtml#pcitationsource1">^ <span id="pcitation1"></span><strong>***w23 agostu pp. 30-31 Leba kes karga ki bu meste i bota kes otu***</strong></a><br /><strong><sup>14</sup> <em>Xinti kulpadu dimás.</em></strong> Óras ki nu ta peka é normal nu xinti kulpadu. Má xinti kulpadu dimás é un pézu ki nunka nu ka debe karega. É un pézu ki nu debe bota. Modi ki nu ta sabe si nu sta xinti kulpadu dimás? Si nu konfesa nos pekadu, nu rapende i nu faze tudu kel ki nu pode pa ka ripiti-l, nu pode kunfia ma Jeová ta purdua-nu. (Atus 3:19) Dipôs ki nu faze kes kuza li, Jeová ka krê pa nu kontinua ta xinti kulpadu. El sabe ma kontinua ta kulpa nos kabésa pode prujudika-nu. (Sal. 31:10) Si nu dexa tristéza dizanima-nu, nu pode dizisti di nos korida pa vida. — 2 Kor. 2:7.</p><p><strong><sup>15</sup> <em>Modi ki bu pode bota kel pézu li?</em></strong> Si bu kontinua ta xinti kulpadu, konsentra na kel ‘verdaderu perdon’ ki Deus ta da. (Sal. 130:4) Óras ki el ta púrdua kes ki ta rapende di korason, el ta promete: ‘N ka ta lenbra más di ses pekadu.’ (Jer. 31:34) Kel-li krê fla ma nunka Jeová ka ta pensa na kes pekadu ki dja el purdua-u. Nton, ka bu atxa ma kes rezultadu di bus pekadu é próva ma el ka purdua-u. I ka bu fika xatiadu pamodi talvês bu perde algun priviléjiu na kongregason. Jeová ka ta kontinua ta pensa na pekadus ki bu faze i bo tanbê bu ka debe faze kel-li. — <strong>Lé 1 Juan 3:19, 20.</strong></p>
</div>
</div>
</div>
</body>
</html>
