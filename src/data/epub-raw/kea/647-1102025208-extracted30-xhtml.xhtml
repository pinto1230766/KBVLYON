<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split30.xhtml#pcitationsource1">^ <span id="pcitation1"></span><strong>***w24 marsu pp. 9-10 Kontinua ta sigi Jizus dipôs ki bu batiza***</strong></a><br /><strong><sup>8</sup></strong> Óras ki bu ta midita na kel orason ki bu faze kantu bu da bu vida pa Jeová, bu ta atxa forsa pa bu ka kai na tentason. Pur izénplu, bu ta mostraba interesi pa un algen ki é kazadu? É klaru ki nau! Bu promete Jeová ma bu ka ta fazeba kel-li. Si bu ka dexa dizejus mariadu kria, nton bu ka ta meste luta kóntra es <strong><em>más tardi</em></strong>. Di es manera, bu ta ‘fika lonji di kaminhu di kes ki é mau’. — Pro. 4:14, 15.</p><p><strong><sup>9</sup></strong> I si bu oferesedu un trabadju ki ka ta dexa-u sisti tudu runion? Bu ka ta fika ku dúvida sobri kuzê ki bu ta faze. Pamodi antis di bu oferesedu kel trabadju dja bu staba disididu ma bu ka ta setaba ninhun trabadju ki ka ta dexa-u sisti tudu runion. Bu ka ta xinti tentadu na seta kel trabadju i dipôs djobe un manera di poi Jeová na primeru lugar. Midita na izénplu di Jizus pode djuda-nu. El staba disididu na agrada se Pai. Sima Jizus, bu debe sta disididu na nega lógu kalker kuza ki ka ta agrada kel Deus ki bu da bu vida pa el. — Mat. 4:10; Juan 8:29.</p><p><strong><sup>10</sup></strong> Na verdadi, kes provason i tentasons ta da-u oportunidadi di mostra ma bu sta disididu na kontinua ta sigi Jizus. Si bu faze kel-li, bu pode ten serteza ma Jeová ta djuda-u. Bíblia ta fla: “Deus é fiel, i el ka ta dexa pa nhos tentadu más ki kel ki nhos ta pode aguenta, má óras ki nhos tentadu, Deus ta da nhos un saída pa nhos pode aguenta kel tentason.” — 1 Kor. 10:13.</p>
</div>
</div>
</div>
</body>
</html>
