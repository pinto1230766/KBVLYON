<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split28.xhtml#pcitationsource1">^ <span id="pcitation1"></span><strong>***w24 janeru p. 6 Kunfia na Jeová pa bu vense medu***</strong></a><br /><strong><sup>13</sup></strong> Kuzê ki Jeová promete faze pa bo? Nu ka debe spera ma Jeová ta proteje-nu di tudu prubléma. Má ka ta inporta ki prubléma ki bu ta pasa pa el na kel mundu li, Jeová ta ben kaba ku es na kel mundu novu ki sta pa ben. (Isa. 25:7-9) Nos Kriador ten puder pa resusita kes algen ki dja móre, pa kura nos duénsa i pa kaba ku tudu nos inimigu. — 1 Juan 4:4.</p><p><strong><sup>14</sup></strong> Óras ki bu xinti medu, midita na kuzê ki Jeová ta ben faze na futuru. Pensa na modi ki bu ta ben xinti óras ki Satanás distruídu, óras ki kes algen mau dexa di izisti i fika sô kes algen justu i óras ki kada dia ki ta pasa inperfeison ta ba ta kaba poku-poku. Un dimonstrason na kongrésu di 2014 mostra modi ki nu pode midita na nos speransa. Un pai staba ta pâpia ku se família sobri modi ki 2 Timótiu 3:1-5 pode ledu di un manera diferenti si kes versíklu li staba ta pâpia di modi ki vida ta sérba na Paraízu: “Má fika ta sabe ma na mundu novu situason ta ben fika sábi dimás. Pesoas ta ben ama otus, ta ben ama tizoru spritual, ta seta ses limitason, umildis, ta lova Deus, ta obi ku pai ku mai, ta ser gratu, lial, ta ama ses família, ta djobe pas ku kunpanheru, sénpri es ta pâpia ben di otus, ta kontrola ses kabésa, mansu, ta ama kuzas dretu, es ta ser pesoas di kunfiansa, dretu, umildi na ses menti, es ta ben ama Deus envês di krê sô pasa sábi i es ta ben seta di korason puder di adorason pa Deus; fika pértu di kes tipu di algen li.” Bu ta pâpia ku bu família i ku bus irmon sobri kel tipu di vida ki bu ta ben ten na mundu novu?</p>
</div>
</div>
</div>
</body>
</html>
