<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split21.xhtml#pcitationsource1">^ <span id="pcitation1"></span><strong>***w23 maiu p. 5 Modi ki nu pode midjora nos orason***</strong></a><br /><strong><sup>11</sup> <em>Pidi Jeová pa da-u koraji óras ki bu ta prega.</em></strong> Poku antis di Jizus volta pa séu, el lenbra se disiplus di ses diziginason di da tistimunhu sobri el “na Jiruzalen, na tudu Judea i Samaria, i ti na párti más lonji di téra.” (Atus 1:8; Luk. 24:46-48) Poku ténpu dipôs, kes xéfi di judeus, prende apóstlu Pedru i Juan i es leba-s pa Sinédriu. Es fla kes ómi fiel li pa es para di prega i ti es amiasa-s. (Atus 4:18, 21) Modi ki Pedru i Juan reaji?</p><p><strong><sup>12</sup></strong> Kantu kes xéfi di relijion di judeus amiasa Pedru ku Juan, es fla: “Nhos julga anhos, si pa Deus é dretu obi ku nhos envês di obi ku Deus. Má nos, nu ka pode para di pâpia di kes kuza ki nu odja i ki nu obi.” (Atus 4:19, 20) Kantu Pedru ku Juan tradu di kadia, es faze orason pa Jeová ku vós altu i es konsentra na faze se vontadi. Es fla: “Djuda bus sérvu kontinua ta pâpia bu palavra ku tudu koraji”. Jeová responde kel orason ki es faze di korason. — <strong>Lé Atus 4:29, 31.</strong></p>
</div>
</div>
</div>
</body>
</html>
