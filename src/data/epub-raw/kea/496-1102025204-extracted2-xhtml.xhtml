<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split2.xhtml#pcitationsource1">^ <span id="pcitation1"></span><strong>***w23 maiu p. 12 Modi ki Jeová ta responde nos orason***</strong></a><br /><strong><sup>13</sup> <em>El pode uza algen ki ka ta adora-l.</em></strong> (Pro. 21:1) Alvês, Jeová ta responde orason di se povu, óras ki el ta poi kes algen ki ka ta adora-l ta djuda-s. Pur izénplu, el poi rei Artaxerxis ta dexa Neemias volta pa Jiruzalen, asi pa el pode djudaba konpo kel sidadi. (Nee. 2:3-6) Tanbê, gósi Jeová pode poi ti kes algen ki ka ta adora-l pa djuda-nu óras ki nu meste.</p>
</div>
<div class="extPubRef"><p><a href="1102025204-split2.xhtml#pcitationsource2">^ <span id="pcitation2"></span><strong>***w23 maiu pp. 12-13 Modi ki Jeová ta responde nos orason***</strong></a><br /><strong><sup>15</sup></strong> Normalmenti, nos orason ka ta respondedu di un manera ki ta dexa-nu dimiradu. Má respóstas ki nu ta resebe é kel ki nu meste pa nu kontinua lial pa nos Pai na séu. Pur isu, nu debe fika sienti na modi ki Jeová ta responde nos orason. Un irman ki txoma Ivoni, xinti ma Jeová ka staba ta responde se orason. Má dipôs, el kumesa ta skrebe kuzê ki el ta pidiba Jeová. Dipôs di algun ténpu, el djobe pa se kadérnu i el da kónta ma Jeová responde kuazi tudu se orason, sikrê alguns ki dja el skeseba di el. Di vês en kuandu, nu meste pensa na modi ki Jeová sta ta responde nos orason. — Sal. 66:19, 20.   </p><p><strong><sup>16</sup></strong> Nu ta mostra fé ka sô óras ki nu ta faze orason pa Jeová, má tanbê óras ki nu ta seta respósta di nos orason, ka ta inporta é di ki manera. <strong>(Lé <em>Hebreus 11:6.</em>)</strong> Odja izénplu di Migel ku se mudjer, Kristina. Es tinha méta di sirbi na Betel. Migel fla: “Nu prenxe pitison txeu bês i nu faze orason pa Jeová txeu bês sobri nos méta, má nunka nu ka konvidadu.” Migel ku Kristina kontinua ta kunfia ma Jeová sabia kal ki éra midjór manera ki el ta uzaba es na se sirvisu. Es kontinua ta faze tudu kel ki es ta konsigiba. Es éra pioneru fíksu, es ba sirbiba na undi ki tinha más nisisidadi i es apoia prujétus di konstruson di organizason. Gósi, es ta vizita kongregasons. Migel fla: “Nen sénpri Jeová ka responde nos orason di manera ki nu staba ta spéra, má el <strong><em>responde-s</em></strong> i mutu más midjór di ki kel ki nu staba ta imajina.”</p>
</div>
</div>
</div>
</body>
</html>
