<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split27.xhtml#pcitationsource1">^ <span id="pcitation1"></span><strong>***w24 janeru pp. 21-22 Jeová ta djuda-u duránti ténpus difísil***</strong></a><br /><strong><sup>5</sup></strong> Filipensis 4:7 tanbê ta fla ma kel pas di Deus “ta proteje”, ô guarda, “nhos korason i nhos menti”. Kel palavra ki traduzidu pa “guarda” éra un palavra ki ta uzadu pa pâpia di trópas ki ta guardaba un sidadi i ta protejeba el kóntra atakis di inimigus. Kes algen ki ta moraba na un sidadi undi tinha guardas, ta xintiba suguru pamodi es sabia ma kes guarda staba ta proteje-s. Di mésmu manera, óras ki pas di Deus ta guarda nos korason i nos menti, nu ta xinti kalmu pamodi nu sabe ma nu sta suguru. (Sal. 4:8) Sima kontise ku Ana, sikrê nos situason ka muda lógu, nu pode kontinua ta xinti pas. (1 Sam. 1:16-18) I óras ki nu ta xinti kalmu, txeu bês é más fásil nu pensa di manera klaru i toma bons disizon.</p><p><strong><sup>6</sup> <em>Kuzê ki nu meste faze.</em></strong> Óras ki bu sta txeu preokupadu, bu pode pidi Jeová pa djuda-u. Modi ki bu pode faze kel-li? Faze orason ti ki bu xinti kel pas di Deus. (Luk. 11:9; 1 Tes. 5:17) Luis ki dja nu papiaba di el antis, fla modi ki el ku se mudjer Ana, konsigi aguenta kantu ki es diskubri ma el tinha sô alguns mês di vida. El fla: “Na un situason sima kel-li é difísil dimás toma disizons sobri tratamentu di saúdi i otus asuntu. Má, sô nu konsigi ten pas duránti kel situason txeu difísil pamodi nu ora.” Luis ku se mudjer fla ma es ora txeu bês ta pidi Jeová pa da-s kel pas na menti, un korason kalmu i sabedoria pa es toma bons disizon. I es xinti ajuda di Jeová. Si bu sta ta pasa pa un prubléma, kontinua ta faze orason i bu ta xinti kel pas di Jeová ki ta guarda bu korason i bu menti. — Rom. 12:12.   </p>
</div>
</div>
</div>
</body>
</html>
