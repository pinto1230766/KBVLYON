<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split10.xhtml#pcitationsource1">^ <span id="pcitation1"></span><strong>***w23 agostu pp. 10-11 Prende ku profesias di Bíblia***</strong></a><br /><strong><sup>12</sup> Lé <em>Daniel 2:41-43</em>.</strong> Na kel sonhu ki Daniel splika Rei Nabukudunuzor, kes pé di kel státua ki rei odja, éra di féru misturadu ku arjila móli. Si nu konpara kel profesia li ku otus profesia ki sta na livru di Daniel i Apokalipse, nu ta intende ma kes pé ta reprizenta govérnu di Mérka ku Inglatéra djuntadu, ki sta ta manda na mundu gósi. Sobri kel govérnu li ki sta manda na mundu, Daniel fla ma kel govérnu ta ben ser un párti fórti i un párti fraku. Pamodi ki el ta tinha un párti fraku? Pamodi povu, ki arjila móli ta reprizenta, ka ta dexa-l aji ku forsa sima féru.</p><p><strong><sup>13</sup></strong> Nu ta prende verdadis inportanti di kel státua ki Daniel pâpia di el. I nu pode prende txeu kuza prinsipalmenti di kes pé di kel státua. Primeru, govérnu di Mérka ku Inglatéra djuntadu, ki sta manda na mundu, dja mostra di alguns manera ma el ten txeu puder. Pur izénplu, govérnu di Mérka ku Inglatéra djuntadu staba na meiu di kes nason ki ganha Primeru ku Sugundu Géra na Mundu Interu. Má kel govérnu li bira fraku i el ta kontinua ta bira fraku pamodi kes algen di ses país sta luta kóntra kunpanheru i kóntra govérnu. Sugundu, Mérka ku Inglatéra djuntadu é últimu govérnu ki ta manda na mundu antis di Reinu di Deus kaba ku tudu govérnu di ómi. Sikrê otus govérnu alvês pode fika kóntra Mérka ku Inglatéra djuntadu, es ka ta ben fika ta manda na ses lugar. Nu sabe kel-li pamodi kel pédra ki ta reprizenta Reinu di Deus, ta ben distrui kes pé ki é kel párti di kel státua ki ta reprizenta govérnu di Mérka ku Inglatéra djuntadu. — Dan. 2:34, 35, 44, 45.</p>
</div>
</div>
</div>
</body>
</html>
