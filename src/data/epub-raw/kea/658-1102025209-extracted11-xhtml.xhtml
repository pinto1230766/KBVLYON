<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split11.xhtml#pcitationsource1">^ <span id="pcitation1"></span><strong>***w23 julhu p. 7 Bu sta prontu pa grandi tribulason?***</strong></a><br /><strong><sup>16</sup></strong> Amor ta ben ser inportanti na grandi tribulason. Óras ki grandi tribulason kumesa, na undi ki nu ta atxa proteson? Odja kuzê ki Jeová fla se povu pa faze kantu Babilónia na ténpu antigu atakadu: ‘Nhos bai, nha povu, nhos entra na nhos kuartu i nhos fitxa pórta nhos tras. Nhos sukundi pa poku ténpu, ti ki kel raiba pasa.’ (Isa. 26:20) Talvês nu ten ki ben sigi kes mésmu orientason li duránti grandi tribulason. ‘Kuartu’ pode krê fla nos kongregason. Na grandi tribulason nu ta atxa kel proteson ki Jeová promete si nu kontinua unidu ku nos irmons. Pur isu, nu debe sforsa txeu gósi, ka sô pa aguenta nos irmons ku irmans, má tanbê pa ama-s. Nos salvason pode dipende di kel-li!</p><p><strong>PRIPARA GÓSI</strong></p><p><strong><sup>17</sup></strong> ‘Kel grandi dia di Jeová’ ta ben ser un ténpu txeu difísil pa tudu algen. (Sof. 1:14, 15) Povu di Jeová tanbê ta ben sufri. Má si nu pripara gósi, nu ta konsigi kontinua kalmu i djuda otus. Nu ta konsigi <strong><em>aguenta firmi</em></strong> óras ki nu ben pasa pa kalker prubléma. Óras ki nos irmons ku irmans ben sufri, nu ta faze nos midjór pa djuda-s i asi, mostra-s <strong><em>konpaxon</em></strong> i da-s kes kuza ki es meste. I si nu prende ama nos irmons ku irmans gósi, nu ta ben mostra-s <strong><em>amor</em></strong> na futuru. Nton, Jeová ta ben rekonpensa-nu ku vida pa tudu ténpu na un mundu ki tudu disgrasa i prublémas ka ta ben lenbradu di es más. — Isa. 65:17.</p>
</div>
</div>
</div>
</body>
</html>
