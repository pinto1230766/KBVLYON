<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split22.xhtml#pcitationsource1">^ <span id="pcitation1"></span><strong>***w23 dizenbru pp. 22-23 Irmans jóven, nhos bira un sérvu di Jeová maduru***</strong></a><br /><strong><sup>18</sup> <em>Bu pode disidi si bu ta kaza.</em></strong> Kes kualidadi i kapasidadis ki nu pâpia di el ta djuda-u bira un mudjer kapás. É klaru ki si bu sta pensa na kaza, bu debe skodje kel algen ki bu sta bai kaza ku el ku txeu kuidadu. Kel-li é un di kes disizon más inportanti ki bu ta toma. Lenbra ma bu ta meste sigi orientasons di kel ómi ki bu skodje kaza ku el. (Rom. 7:2; Efé. 5:23, 33) Nton pergunta bu kabésa: ‘El é un sérvu di Jeová maduru? El sta ta poi Jeová na primeru lugar na se vida? El ta toma bons disizon? El ta seta se fadjas? El ta ruspeta mudjeris? El ta konsigi djuda-m kontinua ta ten un bon amizadi ku Jeová, da-m kes kuza ki N meste i ser un bon amigu pa mi? El ta konsigi kuida dretu di responsabilidadis ki el ten? Pur izénplu, ki responsabilidadis ki el ten na kongregason i modi ki el ta kuida di es?’ (Luk. 16:10; 1 Tim. 5:8) Má é klaru ki si bu krê atxa un bon maridu, bo tanbê bu meste ser un bon mudjer.</p><p><strong><sup>19</sup></strong> Bíblia ta fla ma un bon mudjer é ‘un ajudanti’ pa se maridu i ma el ta ‘konpleta-l.’ (Gén. 2:18) Kel-li krê fla ma un mudjer ten ménus valor ki se maridu? Nau! Ser un ajudanti é un priviléjiu pa un mudjer. Na verdadi, Bíblia txeu bês ta mostra ma Jeová ta txomadu di ‘ajudanti’. (Sal. 54:4; Ebr. 13:6) Un mudjer ta mostra ma el é un ajudanti di verdadi pa se maridu óras ki el ta apoia-l. Pur izénplu, óras ki se maridu toma disizons ki ta afeta família, el ta kolabora ku el, asi pa es ten bons rezultadu. I pamodi el ta ama Jeová, el ta faze di tudu pa djuda otus odja kes bon kualidadi ki se maridu ten. (Pro. 31:11, 12; 1 Tim. 3:11) Bu pode pripara gósi pa bu ser bon mudjer óras ki bu ta bira bu amizadi ku Jeová más fórti i óras ki bu ta djuda otus na bu kaza i na kongregason.</p>
</div>
</div>
</div>
</body>
</html>
