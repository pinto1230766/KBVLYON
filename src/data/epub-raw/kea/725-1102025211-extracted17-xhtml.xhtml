<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split17.xhtml#pcitationsource1">^ <span id="pcitation1"></span><strong>***w24 febreru p. 14 Kuzê ki nu pode prende di kes nazireu?***</strong></a><br />BU TA da txeu valor pa bu amizadi ku Jeová? Di serteza ki sin! I é ka sô bo. Désdi ténpu antigu, txeu algen tanbê xinti mésmu kuza ki bo. (Sal. 104:33, 34) Txeu algen faze sakrifisius pa adora Jeová. É kel-li ki kes nazireu na ténpu antigu na Israel faze. Es éra kenha i kuzê ki nu pode prende di ses izénplu?</p><p><strong><sup>2</sup></strong> Kel palavra “Nazireu” ta ben di un palavra na ebraiku ki krê fla “Skodjedu”, “Siparadu” ô “Didikadu”. Kes nazireu éra israelitas zelozu ki ta fazeba alguns sakrifisiu pa sirbiba Jeová di un manera spesial. Lei di Muizés ta dexaba un ómi ô un mudjer fazeba un votu spesial pa Jeová, pa el viveba sima un nazireu pa un ténpu. <strong>(Lé <em>Números 6:1, 2</em>.)</strong> Óras ki un israelita fazeba kel votu di ser un nazireu, el debe sigiba instrusons ki kes otu israelita ka tinha ki sigiba. Nton, pamodi ki un israelita ta skodje fazeba votu di ser un nazireu? Talvês éra pamodi se amor fórti pa Jeová i gratidon di korason pa se bensons. — Deut. 6:5; 16:17.</p>
</div>
</div>
</div>
</body>
</html>
