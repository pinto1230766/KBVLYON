<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split27.xhtml#pcitationsource1">^ <span id="pcitation1"></span><strong>***w23 novenbru pp. 17-18 Bu pode ten serteza ma Jeová ta djuda-u na ténpus difísil***</strong></a><br /><strong><sup>15</sup> <em>Esdras odja modi ki Jeová staba ta djuda-l.</em></strong> Óras ki Esdras ta pensaba na kes txeu bês ki Jeová djuda-l na pasadu, se kunfiansa na el ta biraba más fórti. Repara kes palavra li: ‘Mô di Jeová, nha Deus, staba ku mi’. <strong>(Lé <em>Esdras 7:27, 28</em>.)</strong> Esdras uza palavras sima kes-li 6 bês na kel livru di Bíblia ki el skrebe. — Esd. 7:6, 9; 8:18, 22, 31.</p><p><strong><sup>16</sup></strong> Jeová pode djuda-nu óras ki nu sta ta pasa pa un prubléma. Pur izénplu, óras ki nu ta pidi nos patron pa da-nu fólga pa nu pode sisti un kongrésu ô óras ki nu pidi pa muda nos oráriu di trabadju pa nu pode sisti tudu nos runion, nu sta ta kria un oportunidadi di odja modi ki Jeová pode djuda-nu. Rezultadus ki nu ta ten pode ser mutu más di ki kes ki nu staba ta spera. I nos kunfiansa na Jeová ta fika más fórti.</p><p><strong><sup>17</sup> <em>Esdras foi umildi i el ora ta pidi Jeová ajuda.</em></strong> Tudu bês ki Esdras ta xintiba preokupadu sobri algun responsabilidadi ki el tinha, ku umildadi el ta fazeba orason pa Jeová. (Esd. 8:21-23; 9:3-5) Pamodi Esdras kunfia na Jeová, otus algen tanbê kumesa ta apoia-l i ta imita se fé. (Esd. 10:1-4) Óras ki nu ta xinti preokupadu ku modi ki nu ta sustenta nos família ô ku ses suguransa, nu debe faze orason pa Jeová i kunfia na el.</p>
</div>
</div>
</div>
</body>
</html>
