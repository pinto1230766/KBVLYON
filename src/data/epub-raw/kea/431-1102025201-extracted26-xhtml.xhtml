<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split26.xhtml#pcitationsource1">^ <span id="pcitation1"></span><strong>***w24 janeru p. 25 Jeová ta djuda-u duránti ténpus difísil***</strong></a><br /><strong><sup>16</sup> <em>Kuzê ki nu meste faze.</em></strong> Tra ténpu pa bu faze orason i lé Palavra di Jeová sénpri. (Sal. 77:1, 12-14) Óras ki bu sta txeu preokupadu talvês kel primeru kuza ki bu ta pensa na faze é djobe ajuda di bu Pai ki sta na séu. Konta Jeová kuzê ki bu ten medu i kuzê ki bu sta preokupadu ku el. Dexa pa el pâpia ku bo i pa el konsola-u através di Bíblia. (Sal. 119:28) Bu pode atxa alguns párti di Bíblia ki pode konsola-u, prinsipalmenti óras ki bu sta ku medu. Pur izénplu, bu pode ganha koraji óras ki bu ta lé livrus di <em>Jó, Salmos</em> i <em>Proverbios</em> i tanbê kes palavra di Jizus ki nu ta atxa na Mateus kapítlu 6. Óras ki bu ta faze orason pa Jeová i bu ta lé se Palavra, bu ta xinti se konsolu.</p><p><strong><sup>17</sup></strong> Nu pode ten serteza ma Jeová sénpri ta djuda-nu óras ki nu sta pasa pa situasons difísil. Nunka nu ka ta sta nos sô. (Sal. 23:4; 94:14) Jeová promete ma el ta proteje-nu, el ta pô-nu xinti suguru, el ta djuda-nu i el ta konsola-nu. <em>Isaías 26:3,</em> ta fla kel-li sobri Jeová: ‘Bu ta proteje kes ki ta kunfia na bo di korason, bu ta da-s pas ki ka ta kaba, pamodi é na bo ki es ta kunfia.’ Pur isu, kunfia na Jeová i tra pruvetu di kes manera ki el ta uza pa el djuda-u. Si bu faze kel-li, bu ta ganha forsa sikrê duránti ténpus difísil.</p>
</div>
</div>
</div>
</body>
</html>
