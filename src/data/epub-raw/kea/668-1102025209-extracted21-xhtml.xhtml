<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split21.xhtml#pcitationsource1">^ <span id="pcitation1"></span><strong>***w23 agostu p. 22 Kontinua ta mostra paxénxa***</strong></a><br /><strong><sup>7</sup></strong> Nu meste ten paxénxa pa nu pode salva. Sima kes sérvu fiel di pasadu, nu meste spera ku paxénxa pa Deus kunpri se promésas. (Ebr. 6:11, 12) Bíblia ta konpara nos situason ku di un agrikultor. <strong>(Lé Tiagu 5:7, 8.)</strong> Un agrikultor ta trabadja duru pa símia i pa rega se simentera, má el ka sabe ki ténpu ki el ta nase. Pur isu, un agrikultor ta spera ku paxénxa i ku kunfiansa ma el ta faze kodjéta. Di mésmu manera, nu ta sta okupadu ku atividadis spritual sikrê nu “ka sabe ki dia ki [nos] Sinhor ta ben.” (Mat. 24:42) Nu ta spera ku paxénxa i ku kunfiansa ma na se ténpu sértu Jeová ta ben kunpri tudu kel ki el promete. Si nu perde paxénxa, nu pode fika kansadu di spera i nu pode kumesa ta disvia di verdadi. Tanbê, nu pode kumesa ta kóre tras di kes kuza ki nu ta atxa ma ta pô-nu xinti filís gósi. Má, si nu ten paxénxa, nu pode aguenta firmi ti fin i salva. — Miq. 7:7; Mat. 24:13.</p>
</div>
<div class="extPubRef"><p><a href="1102025209-split21.xhtml#pcitationsource2">^ <span id="pcitation2"></span><strong>***w23 agostu p. 25 Kontinua ta mostra paxénxa***</strong></a><br /><strong><sup>16</sup> <em>Pensa na modi ki mostra paxénxa ta djuda-nu.</em></strong> Óras ki nu ten paxénxa, nu ta ser más filís i más kalmu. Pur isu, paxénxa pode midjora nos saúdi. Óras ki nu ten paxénxa ku otus, nu ta ten bon amizadi ku es i nos kongregason ta bira más unidu. Si un algen irita-nu, paxénxa ta djuda-nu ivita pa kel situason ka piora. (Sal. 37:8, nóta di rodapé; Pro. 14:29) Má más inportanti inda, óras ki nu ten paxénxa, nu ta imita nos Pai na séu i nu ta bira nos amizadi ku el más fórti.    </p><p><strong><sup>17</sup></strong> Paxénxa é un kualidadi bunitu i el ta djuda nos tudu! Enbóra pode ka ser fásil pa nos mostra paxénxa sénpri, ku ajuda di Jeová nu pode kontinua ta dizenvolve kel kualidadi li. I timenti nu ta spera pa mundu novu, nu pode ten serteza ma ‘odjus di Jeová ta sta sienti na kes ki ten grandi ruspetu pa el, kes ki ta <strong><em>spera</em></strong> pa se amor lial’. (Sal. 33:18) Nos tudu nu debe sta disididu na kontinua ta bisti di paxénxa.</p>
</div>
</div>
</div>
</body>
</html>
