<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split2.xhtml#pcitationsource1">^ <span id="pcitation1"></span><strong>***w23 maiu p. 7 Modi ki nu pode midjora nos orason***</strong></a><br /><strong><sup>17</sup></strong> Nu meste di ajuda di Jeová si nu krê vense tentason di faze kuzê ki é mariadu. Jizus faze kel pididu li kantu el inxina se disiplus faze orason: “Ka bu dexa-nu kai na tentason, má libra-nu di kel Malvadu.” (Mat. 6:13) Jeová krê djuda-nu, má nu meste pidi se ajuda. Dipôs ki nu faze orason ta pidi se ajuda, tanbê nu meste faze nos midjór pa ivita faze kuzas ki ta pô-nu ta kai na tentason. Nu pode faze nos midjór pa ivita lé i obi kes kuza mariadu ki é txeu konxedu na mundu di Satanás. (Sal. 97:10) Nu pode intxi nos menti di kuzas ki ta inkoraja-nu, sima lé i studa Bíblia, sisti runion i partisipa na pregason. Tanbê nu pode proteje nos manera di pensa. Jeová ta promete ma el ka ta dexa-nu pasa pa un tentason más di ki kel ki nu pode aguenta. — 1 Cor. 10:12, 13.       </p><p><strong><sup>18</sup></strong> Nos tudu nu meste faze orason más txeu pa Jeová pa nu mante fiel duránti es ténpu di fin. Tra ténpu tudu dia pa faze orason di korason. Jeová krê pa nu ‘konta-l tudu kel ki sta na nos korason’ na orason. (Sal. 62:8) Lova Jeová i agradese-l pa tudu kuza ki el ta faze. Pidi-l pa el djuda-u ten koraji na pregason. Pidi-l pa el djuda-u lida ku kalker prubléma i pa bu aguenta firmi na kalker tentason ki bu pode pasa pa el. Ka bu dexa nada nen ningen pô-u ta para di faze orason pa Jeová sénpri. Má, modi ki Jeová ta responde bus orason? Nu ta ben pâpia di kel pergunta inportanti li na kel otu studu.</p>
</div>
</div>
</div>
</body>
</html>
