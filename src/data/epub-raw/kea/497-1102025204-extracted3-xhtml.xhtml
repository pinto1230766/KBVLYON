<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split3.xhtml#pcitationsource1">^ <span id="pcitation1"></span><strong>***w23 agostu pp. 27-28 Leba kes karga ki bu meste i bota kes otu***</strong></a><br /><strong><sup>4</sup> <em>Promésa di sirbi Jeová pa tudu ténpu.</em></strong> Kantu nu da nos vida pa Jeová, nu promete ma nu ta adora-l i ma nu ta faze se vontadi. Nu debe kunpri kel promésa li. Kel-li é un responsabilidadi grandi, má el é ka pizadu pamodi Jeová kria-nu pa faze se vontadi. (Apo. 4:11) El faze-nu ku dizeju di konxe-l i adora-l i el kria-nu sima se imajen. É pur isu ki nu ta konsigi faze amizadi ku el i faze se vontadi ku alegria. (Sal. 40:8) Tanbê, óras ki nu ta faze vontadi di Deus i nu ta sigi se Fidju, nu “ta xinti aliviadu.” — Mat. 11:28-30.  </p><p><strong><sup>5</sup> <em>Modi ki bu pode leba kel karga li?</em></strong> Ten dôs kuza ki pode djuda-u. Primeru, kontinua ta bira bu amor pa Jeová más fórti. Bu pode faze kel-li, óras ki bu ta midita na tudu kes kuza bon ki dja el faze pa bo i na kes benson ki el tene guardadu pa bo. Óras ki bu amor pa Deus bira más fórti, ta ser más fásil bu obi ku el. <strong>(Lé 1 Juan 5:3.)</strong> Sugundu, imita Jizus. El konsigi faze vontadi di Deus, pamodi el ora pa Jeová ta pidi se ajuda i el kontinua konsentradu na se rekonpensa. (Ebr. 5:7; 12:2) Sima Jizus, ora pa Jeová ta pidi forsa i kontinua konsentradu na speransa di vive pa tudu ténpu. Óras ki bu amor pa Deus bira más fórti i bu imita se Fidju, bu ta konsigi kunpri bu promésa di sirbi Jeová pa tudu ténpu.</p>
</div>
</div>
</div>
</body>
</html>
