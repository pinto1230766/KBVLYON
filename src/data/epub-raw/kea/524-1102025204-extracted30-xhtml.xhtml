<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split30.xhtml#pcitationsource1">^ <span id="pcitation1"></span><strong>***w24 febreru pp. 6-7 “Nunka N ka ta bandona-u”!***</strong></a><br /><strong><sup>15</sup></strong> Má simé, alguns algen pode pergunta: ‘Kuzê ki ta ben kontise ku kes skodjedu dipôs ki es lebadu pa séu?’ Bíblia ta da un respósta klaru. Bíblia ta fla ma govérnu di es mundu ta “ben géra ku Korderu”. É klaru ki es ta ben perde. Bíblia ta fla: “Korderu ta ben ganha-s.” I kenha ki ta bai djuda Jizus? Kel versíklu ta fla ma é kes ‘ki ta txomadu di skodjedu i fiel’. <strong>(Lé Apokalipse 17:14.)</strong> Es é kenha? Es é kes skodjedu ki resusitadu! Nton, óras ki kes últimu skodjedu ku spritu santu lebadu pa séu pértu di fin di grandi tribulason, un di kes primeru diziginason ki es ta ben ten é géra. Kel-li é un grandi diziginason! Antis di bira Tistimunhas di Jeová, alguns skodjedu ku spritu santu ta brigaba ku otus algen. Alguns ti mésmu éra trópa. Má dipôs, es bira sérvus di Jeová i es prende modi ki es ta vive na pas ku otus algen. (Gál. 5:22; 2 Tes. 3:16) Es para di apoia géras. Má dipôs ki es lebadu pa séu, es ta ben géra djuntu ku Kristu i se anjus na kel últimu géra kóntra inimigus di Deus.</p><p><strong><sup>16</sup></strong> Pensa na kel-li! Alguns di kes skodjedu ku spritu santu ki sta na téra dja sta algen grandi i es sta fraku. Má óras ki es resusitadu pa es bai vive na séu, es ta ten korpus spritual, es ta ten txeu puder i es ka ta móre más. Tanbê, es ta diziginadu pa ben géra djuntu ku Jizus Kristu. Dipôs di géra di Armajedon, kes skodjedu ku spritu santu ta ben trabadja djuntu ku Jizus pa djuda-nu bira perfeitu. Di serteza óras ki es sta na séu, es ta konsigi faze más kuza pa ses irmon ku irmans ki es krê txeu, di ki kel ki es ta konsigiba faze kantu ki es staba na téra sima ómis inperfeitu!</p>
</div>
</div>
</div>
</body>
</html>
