<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split12.xhtml#pcitationsource1">^ <span id="pcitation1"></span><strong>***w24 marsu pp. 18-19 Bu pode aguenta firmi sikrê bu pasa pa un diziluzon***</strong></a><br /><strong><sup>13</sup> <em>Izénplu di Bíblia.</em></strong> Na kel noti antis di Jizus matadu, apóstlu Pedru fadja txeu bês i kel-li pô-l ta faze un pekadu. Primeru, Pedru kunfia txeu na se kabésa. El gaba kantu el fla ma el ta kontinuaba fiel sikrê kes otu apóstlu bandona Jizus. (Mar. 14:27-29) Dipôs, kantu el staba na jardin di Jetsémani, Pedru fadja txeu bês pamodi el ka konsigi mante sienti. (Mar. 14:32, 37-41) Dipôs kantu un monti di algen ki tinha spada ku pó ba prende Jizus, Pedru bandona-l. (Mar. 14:50) Pedru nega três bês ma el konxeba Jizus i ti el jura i el pidi se kabésa praga. (Mar. 14:66-71) Modi ki Pedru reaji kantu el da kónta ma el faze un pekadu gravi? El fika tristi dimás i el kumesa ta txora. Talvês, ti el xinti dizanimadu pamodi sentimentus di kulpa. (Mar. 14:72) Imajina modi ki Pedru xinti angustiadu kantu uns óra dipôs, es mata se amigu, Jizus! Talvês Pedru xinti sen valor.</p><p><strong><sup>14</sup></strong> Ten alguns motivu ki djuda Pedru konsigi aguenta firmi ta sirbi Jeová. Un di kes motivu é pamodi el ka fika el sô. El fika djuntu ku kes otu disiplu i sen dúvida es konsola-l. (Luk. 24:33) Tanbê, dipôs ki Jizus resusitadu, el parse pa Pedru, talvês pamodi el krê daba el koraji. (Luk. 24:34; 1 Kor. 15:5) Dipôs, envês di Jizus koriji Pedru pamodi el fadja, Jizus fla-l ma el ta ba resebeba más responsabilidadi. (Juan 21:15-17) Pedru sabia ma el fazeba un pekadu gravi, má el kontinua ta tenta faze kel ki é dretu. Pamodi ki el faze kel-li? Pamodi el tinha serteza ma Jizus inda ta amaba el. I kes otu disiplu kontinua ta djuda-l. Kuzê ki nu ta prende ku izénplu di Pedru?</p><p><strong><sup>15</sup> <em>Kuzê ki nu ta prende.</em></strong> Jeová krê pa nu ten serteza ma el ta ama-nu i ma el sta prontu pa purdua-nu. <strong>(Lé <em>Salmo 86:5;</em> Romanus 8:38, 39.)</strong> Óras ki nu ta peka, nu ta xinti kulpadu. Kel-li é normal i é bon nu xinti si. Má, nu ka debe pensa ma Jeová ka ta ama-nu más ô ma el ka ta pode purdua-nu. Envês di kel-li, nu debe djobe ajuda lógu. Rubertu, ki dja nu papiaba di el antis, fla: “N faze un pekadu pamodi N kunfia na nha forsa pa N ka kai na tentason.” El da kónta ma el tinha ki papiaba ku ansions. El fla: “Kantu N pâpia ku ansions, es djuda-m xinti ma Jeová ta ama-m. I N xinti ma kes ansion tanbê ta ama-m. Es djuda-m ten serteza ma Jeová ka bandona-m.” Nos tanbê nu pode ten serteza ma Jeová ta ama-nu txeu i el ta purdua-nu si nu rapende di nos pekadus, nu djobe ajuda i nu sforsa pa nu ka ripiti nos érus. (1 Juan 1:8, 9) Si nu sta konvensidu ma Jeová ta ama-nu i ma el krê purdua-nu, nu ka ta para di sirbi-l mésmu dipôs ki nu faze un pekadu gravi.</p>
</div>
</div>
</div>
</body>
</html>
