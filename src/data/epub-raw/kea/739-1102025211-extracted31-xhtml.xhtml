<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split31.xhtml#pcitationsource1">^ <span id="pcitation1"></span><strong>***w24 janeru p. 4 Kunfia na Jeová pa bu vense medu***</strong></a><br /><strong><sup>6</sup></strong> Óras ki bu xinti medu, pergunta bu kabésa: ‘Kuzê ki Jeová dja faze?’ Pensa na kriason. Pur izénplu, “odja” modi ki Jeová ta kuida di pasu i di floris. El ka faze-s ku se kualidadis i es ka ta pode adora-l, má simé el ta kuida di es. Kel-li ta mostra-nu ma Jeová ta kuida di nos mutu más inda! Midita na kel-li pode bira nos kunfiansa na Jeová más fórti. (Mat. 6:25-32) Pensa tanbê na kuzê ki Jeová dja faze pa se sérvus. Bu pode studa sobri un personájen di Bíblia ki mostra un fé fórti ô bu pode lé spiriénsia di un sérvu di Jeová di nos ténpu. Alén di kel-li, midita na modi ki Jeová dja kuida di bo. Modi ki el atrai-u pa verdadi? (Juan 6:44) Modi ki el responde bus orason? (1 Juan 5:14) Modi ki sakrifisiu di se Fidju, ki el ta ama, ta djuda-u tudu dia? — Efé. 1:7; Ebr. 4:14-16.</p>
</div>
<div class="extPubRef"><p><a href="1102025211-split31.xhtml#pcitationsource2">^ <span id="pcitation2"></span><strong>***w24 janeru p. 7 Kunfia na Jeová pa bu vense medu***</strong></a><br /><strong><sup>17</sup></strong> Oji ten txeu kuza ki pode dexa-nu ku medu. Má sima Davidi, nu ka krê pa medu kontrola-nu. Nos testu pa anu di 2024 é kel orason ki Davidi faze pa Jeová. El ta fla: ‘Óras ki N xinti medu, N ta poi nha kunfiansa na bo.’ (Sal. 56:3) Un studiozu di Bíblia fla sobri kel testu li: Davidi “ka fika ta pensa na kes kuza ki ta poba el ta xinta medu ô na se prublémas. Envês di kel-li, el kunfia na kel ki ta ba salvaba el.” Pensa na nos testu di anu na kes mês ki sta pa ben, prinsipalmenti óras ki bu sta pasa pa un situason ki ta dexa-u ku medu. Tra un ténpu pa midita na kuzê ki Jeová faze na pasadu, na kuzê ki el sta faze gósi i na kuzê ki el ta ben faze na futuru. I sima Davidi, bu pode fla: ‘Na Deus N ta poi nha kunfiansa; N ka tene medu.’ — Sal. 56:4.</p>
</div>
</div>
</div>
</body>
</html>
