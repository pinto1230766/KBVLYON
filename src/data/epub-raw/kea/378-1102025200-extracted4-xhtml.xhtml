<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split4.xhtml#pcitationsource1">^ <span id="pcitation1"></span><strong>***w23 maiu pp. 8-9 Modi ki Jeová ta responde nos orason***</strong></a><br />DJA bu kustuma pergunta si Jeová sta ta responde bus orason? É ka sô bo ki dja faze kel pergunta li. Txeu irmon ku irmans tanbê faze kel pergunta li, prinsipalmenti kantu es pasa pa prublémas. Tanbê si nu sta ta sufri, nu pode atxa más difísil intende modi ki Jeová sta ta responde nos orason.</p><p><strong><sup>2</sup></strong> Nu ta ben odja pamodi ki nu pode ten sertéza ma Jeová ta responde orason di se sérvus. (<em>1 João 5:15</em>) Tanbê, nu ta ben odja respósta pa kes pergunta li: Pamodi ki alvês pode parse ma Jeová ka sta ta responde nos orason? Di ki maneras Jeová ta responde nos orason oji?</p><p><strong>JEOVÁ PODE KA RESPONDE NOS ORASON DI MANERA KI NU TA SPÉRA</strong></p><p><strong><sup>3</sup></strong> Skrituras ta da-nu sertéza ma Jeová ta ama-nu txeu i ma nu ten txeu valor pa el. (<em>Ageu 2:7; 1 João 4:10</em>) É pamodi kel-li, ki el ta konvida-nu pa nu pidi se ajuda na orason. (1 Ped. 5:6, 7) El krê djuda-nu lida ku kes prubléma ki nu ta pasa pa el i kontinua ku un amizadi fórti ku el.</p><p><strong><sup>4</sup></strong> Txeu bês, nu ta lé na Bíblia ma Jeová responde orason di se sérvus. Bu ta konsigi pensa na un izénplu? Un izénplu é di Rei Davidi. El tevi txeu inimigu prigozu duránti se vida i txeu bês el djobe ajuda di Jeová na orason. Un bês, el inplora pa Jeová: ‘Ó Jeová, obi nha orason, obi nha súplika di ajuda. Responde-m di akordu ku bu lialdadi i ku bu justisa.’ (Sal. 143:1) Jeová responde kes orason di Davidi i el djuda-l na kes situason prigozu. (1 Sam. 19:10, 18-20; 2 Sam. 5:17-25) Davidi pode flaba ku kunfiansa: ‘Jeová sta pértu di tudu kes ki ta pâpia di el’. Nos tanbê nu pode ten sertéza di kel-li. — Sal. 145:18.</p>
</div>
</div>
</div>
</body>
</html>
