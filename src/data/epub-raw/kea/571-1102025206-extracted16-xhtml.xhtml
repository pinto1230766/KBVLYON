<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split16.xhtml#pcitationsource1">^ <span id="pcitation1"></span><strong>***w23 julhu p. 16 “Nhos ser firmi, sénpri lial”***</strong></a><br /><strong><sup>10</sup> <em>Manera di pensa di mundu.</em></strong> Si nu pensa di mésmu manera ki kes algen ki ka ta ruspeta leis di Jeová, nu pode kumesa ta bandona Jeová i se leis. <strong>(Lé 1 Koríntius 3:19, 20.)</strong> “Sabedoria di es mundu” txeu bês ta poi algen ka ta obi ku Deus. Alguns irmon na Pérgamu i na Tiatira dexa kes ki ta fazeba konportamentu mariadu i ki ta adoraba imajen influensia-s. Jizus da kes dôs kongregason li un konsedju sériu pamodi es staba ta seta konportamentu seksual mariadu. (Apo. 2:14, 20) Gósi nu ta fazedu txeu preson pa nu seta ideias mariadu. Nos família i otus algen ki nu konxe pode tenta mexe ku kuzê ki nu ta xinti i fla-nu pa nu ka obi ku Jeová. Pur izénplu, es pode fla ma é ka inportanti nu kontinua ta obi ku leis di Jeová sobri séksu i ma kuzê ki Bíblia ta fla é ka pa nos ténpu.</p><p><strong><sup>11</sup></strong> Alvês nu pode pensa ma orientason ki Jeová ta da-nu é ka mutu klaru. Nu pode xinti tentadu na “pasa di kes kuza ki sta skrebedu”. (1 Kor. 4:6) Kes xéfi di relijion na ténpu di Jizus ta fazeba kel pekadu li. Es ta poba ses régra na lei i ta fikaba difísil dimás pa povu obiba ku el. (Mat. 23:4) Jeová ta da-nu orientason klaru através di se Palavra i di se organizason. Nu ka ten ninhun motivu pa poi otu régra na kel orientason ki el ta da-nu. (Pro. 3:5-7) Pur isu, nu ka ta pasa di kes kuza ki sta skrebedu na Bíblia i nu ka ta kria régra sobri kes asuntu ki kada irmon debe disidi.</p>
</div>
</div>
</div>
</body>
</html>
