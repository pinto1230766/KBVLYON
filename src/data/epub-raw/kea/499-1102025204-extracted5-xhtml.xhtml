<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split5.xhtml#pcitationsource1">^ <span id="pcitation1"></span><strong>***w23 junhu pp. 5-6 Kuzê ki ansions pode prende ku izénplu di Jidion***</strong></a><br /><strong><sup>12</sup> <em>Sta prontu pa muda.</em></strong> Lenbra ma Jeová fla Jidion pa manda kuazi tudu se trópas pa kaza. (Juí. 7:8) Talvês el pensa: ‘N meste faze kel mudansa li própi? El ta da rezultadu?’ Má simé, Jidion obi ku Jeová. Oji ansions ta imita Jidion óras ki es ta obi ku organizason i es ta faze kes mudansa ki meste. <strong>(Lé Ebreus 13:17.)</strong> Pur izénplu, na anu 2014, Grupu Enkaregadu di Óbra muda manera di paga prujétus di konstruson di Salons di Reinu i Salons di Asenbleia. (2 Kor. 8:12-14) Antis, éra kes kongregason ki ta pagaba pa kel salon ki es faze. Má dipôs, organizason fika ta uza kontribuisons di kongregasons na mundu interu pa faze salons na undi ki mestedu, sikrê kel kongregason ki sta ba uza kel Salon di Reinu ka ten txeu dinheru. Kantu Juzé fika ta sabe di kel mudansa li, el tevi dúvida si el ta daba bon rezultadu. El pensa: ‘Di es manera li ninhun Salon di Reinu ka ta fazedu. É ka si ki kuzas ta fazedu na kel párti di mundu li.’ Kuzê ki djuda Juzé apoia kel orientason? El fla: “<em>Provérbios 3:5, 6</em> lenbra-m ma N debe kunfia na Jeová. I nu tevi bons rezultadu! Nu sta ta faze más Salons di Reinu i tanbê nu prende faze kontribuisons di maneras diferenti, asi pa kuzas fika igual pa tudu algen.”</p><p><strong><sup>13</sup> <em>Faze vontadi di Jeová ku koraji.</em></strong> Jidion obi ku Jeová sikrê el tinha medu i kel diziginason éra prigozu. (Juí. 9:17) Dipôs ki Jidion resebe garantia di Jeová, el fika ku serteza ma Jeová ta djudaba el proteje Se povu. Ansions ki ta mora na kes lugar undi nos trabadju sta proibidu ta imita Jidion. Ku koraji es ta da izénplu na runion i na pregason, sikrê ku amiasa di podu prézu, fazedu perguntas, perde trabadju ô sufri violénsia. Na grandi tribulason, ansions meste ten koraji pa obi ku kes orientason ki es ta ben resebe, sikrê faze kel-li ta pô-s na prigu. Pur izénplu, nu pode ben resebe orientasons sobri modi ki nu ta ben prega un mensajen fórti di julgamentu i kuzê ki nu meste faze pa salva di ataki di Gogi di Magogi. — Eze. 38:18; Apo. 16:21.</p>
</div>
</div>
</div>
</body>
</html>
