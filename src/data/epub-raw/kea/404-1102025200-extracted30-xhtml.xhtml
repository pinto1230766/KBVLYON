<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split30.xhtml#pcitationsource1">^ <span id="pcitation1"></span><strong>***w23 setenbru pp. 20-21 Imita Pedru i ka bu dizisti***</strong></a><br /><strong><sup>2</sup></strong> Pedru tinha razon, el éra “un ómi pekador.” Skrituras ta mostra ma alguns bês el fla i el faze kuzas ki dipôs el rapende. Algun bês bu xinti sima Pedru? Ten algun kuza na bu manera di ser ki bu sta ta sforsa pa midjora ô dja bu ten txeu ténpu ta luta kóntra un frakéza? Nton, studa izénplu di Pedru pode konsola-u. Di ki manera? Lenbra ma kes kuza mariadu ki Pedru faze pode ka staba na Bíblia. Má, ku ajuda di spritu santu es sta na Bíblia pa inxina-nu alguns lison. (2 Tim. 3:16, 17) Prende ku Pedru ki tinha frakézas i sentimentus sima di nos, pode djuda-nu odja ma Jeová ka ta spera pa nu ser perfeitu. El ka krê pa nu dizisti, má pa nu kontinua firmi sikrê ku frakézas.</p><p><strong><sup>3</sup></strong> Pamodi ki nu ka debe dizisti? Si nu faze un kuza txeu bês, nu pode bira bon na faze-l. Pur izénplu, óras ki un algen ten txeu anu ta toka, el ta bira ta toka dretu. Duránti kes anu el pode da txeu éru, má si el kontinua ta toka el ta midjora. Sikrê dipôs ki el bira bon na toka, di vês en kuandu el pode fadja. Má simé, el ka ta dizisti. El ta kontinua ta trena pa el midjora. Di mésmu manera, sikrê nu xinti ma dja nu vense algun frakéza, nu pode ten un rekaída. Má simé, nu ta kontinua ta sforsa pa midjora. Nos tudu nu ta fla ô nu ta faze kuzas ki dipôs nu ta rapende. Má si nu ka dizisti, Jeová ta djuda-nu kontinua ta midjora. (1 Ped. 5:10) Nu ben odja izénplu di Pedru ki ka dizisti. Konpaxon ki Jizus mostra-l sikrê ku se fadjas, pode motiva-nu pa nu kontinua ta sirbi Jeová.</p>
</div>
</div>
</div>
</body>
</html>
