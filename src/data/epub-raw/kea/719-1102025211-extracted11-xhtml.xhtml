<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split11.xhtml#pcitationsource1">^ <span id="pcitation1"></span><strong>***w23 junhu p. 14 Pamodi ki nu debe ten grandi ruspetu pa Jeová?***</strong></a><br />KI KUALIDADIS bu ta atxa ma é inportanti si bu krê kontinua ku un amizadi fórti ku un algen? Talvês bu pode fla ma bons amigu debe ama i djuda kunpanheru. Talvês bu ka ta atxa ma grandi ruspetu é un kualidadi inportanti pa ten un bon amizadi. Má sima testu ki tradu téma di kel studu li ta fla, kes algen ki krê ten un bon amizadi ku Jeová debe ten grandi ‘ruspetu pa el’. — <strong>Lé <em>Salmo 25:14.</em></strong></p><p><strong><sup>2</sup></strong> Ka ta inporta kantu ténpu dja nu ten ta sirbi Jeová, nos tudu nu meste kontinua ta ten txeu ruspetu pa el. Má kuzê ki ten grandi ruspetu pa Deus krê fla? Modi ki nu pode prende ten grandi ruspetu pa Jeová? I kuzê ki nu pode prende sobri ten grandi ruspetu pa Deus ku izénplu di Obadias ki éra un enkaregadu, di Jioiada, ki éra saserdóti prinsipal i di rei Jioás?</p>
</div>
<div class="extPubRef"><p><a href="1102025211-split11.xhtml#pcitationsource2">^ <span id="pcitation2"></span><strong>***w23 junhu p. 15 Pamodi ki nu debe ten grandi ruspetu pa Jeová?***</strong></a><br /><strong><sup>5</sup></strong> Un algen ki ten grandi ruspetu pa Deus ta ama-l i el ka ta krê faze nada ki pode prujudika se amizadi ku El. É kel ‘grandi ruspetu’ pa Deus li ki Jizus tinha. (Ebr. 5:7) Jizus ka ta tremeba di medu di Jeová. (Isa. 11:2, 3) Envês di kel-li, el tinha txeu amor pa Jeová i el krê obiba ku el. (Juan 14:21, 31) Sima Jizus, nu ten grandi ruspetu i dimirason pa Jeová pamodi el ta mostra amor, sabedoria, justisa i el é poderozu. Tanbê, nu sabe ma Jeová ta ama-nu txeu i ma manera ki nu ta reaji óras ki el ta inxina-nu ta afeta-l. Nu pode poi Jeová ta xinti dór ô nu pode poi se korason ta fika kontenti. — Sal. 78:41; Pro. 27:11.</p>
</div>
</div>
</div>
</body>
</html>
