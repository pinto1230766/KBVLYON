<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split5.xhtml#pcitationsource1">^ <span id="pcitation1"></span><strong>***w23 maiu pp. 29-30 Bu pode alkansa bus méta spritual***</strong></a><br /><strong><sup>11</sup> <em>Faze orason ta pidi ajuda pa kontrola bu kabésa.</em></strong> Kes palavra li txeu bês ta da ideia di kontrola nos kabésa pa ka faze kuzas mariadu. Má tanbê nu meste kontrola nos kabésa pa faze kuzas dretu, prinsipalmenti si é un kuza difísil ô si é un kuza ki nu ka tene motivason pa faze. Lenbra ma kapasidadi di kontrola nos kabésa, ta faze párti di frutu di spritu santu. Pur isu, pidi Jeová pa da-u spritu santu pa djuda-u dizenvolve kel kualidadi inportanti li. (Luk. 11:13; Gál. 5:22, 23) Davidi, ki dja nu papiaba di el antis, fla modi ki orason djuda-l. El krê fazeba se studu pesoal sénpri. El fla: “N pidi Jeová pa djuda-m dizenvolve kapasidadi di kontrola nha kabésa. Ku se ajuda, N konsigi faze un bon prugrama di studu i N faze-l sénpri.”</p><p><strong><sup>12</sup> <em>Ka bu spéra ti ki tudu kuza bira perfeitu.</em></strong> Na kel mundu li, talvês nunka kuzas ka ta sta perfeitu. Si nu spéra kel-li kontise, talvês nunka nu ka ta alkansa nos méta. <strong>(Lé <em>Eclesiastes 11:4</em>.)</strong> Un irmon ki txoma Daniel, fla: “Ka ten situasons perfeitu. Nton nu ka debe spéra, nu debe kumesa.” Un irmon na Uganda, ki txoma Paulu, fla ma nu ka debe dexa kuzas pa dipôs pamodi un otu kuza. El fla: “Óras ki nu kumesa, sikrê ku situason difísil, Jeová pode djuda-nu.” — Mal. 3:10.</p><p><strong><sup>13</sup> <em>Kumesa ku kuzas pikinoti.</em></strong> Nu pode ka tene motivason pamodi nos méta ta parse txeu difísil. Si é kel-li ki sta kontise ku bo, bu pode dividi bu méta na métas más pikinoti? Si bu méta é dizenvolve un kualidadi, pamodi ki primeru bu ka ta sforsa pa mostra-l na kuzas pikinoti? Si bu méta é lé Bíblia interu, bu pode kumesa ku un prugrama pa lé na poku minutu? Tomás, ki dja nu papiaba di el na komésu, sforsa pa alkansa se méta di lé Bíblia na un anu. El fla: “N da kónta ma N skodje matéria ki éra txeu dimás pa mi. Nton, N disidi tenta otu bês. Má N faze planu pa N lé poku versíklu tudu dia i midita na es. Pur isu, N kumesa ta gosta di lé Bíblia.” Pamodi kel-li, el kumesa ta lé más txeu. Dipôs, el konsigi lé Bíblia interu.</p>
</div>
</div>
</div>
</body>
</html>
