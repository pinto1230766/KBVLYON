<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split25.xhtml#pcitationsource1">^ <span id="pcitation1"></span><strong>***w23 otubru p. 26 Da valor pa priviléjiu di adora Jeová na se ténplu spritual***</strong></a><br /><strong><sup>8</sup> <em>Manera ki judeus ta adoraba Jeová na pasadu.</em></strong> Saserdóti prinsipal ta reprizentaba povu dianti di Deus. Jeová skodje Aron, pa bira kel primeru saserdóti prinsipal na Israel, kantu tabernákulu didikadu. Má sima Paulu fla, “pamodi mórti saserdótis ka ta konsigi kontinuaba na ses trabadju.” <strong>(Lé Ebreus 7:23-27.)</strong> Dja ki kes saserdóti prinsipal éra ómis inperfeitu, es tinha ki ofereseba sakrifisius pa ses própri pekadu. Li nu ta odja kel diferénsa grandi entri kes saserdóti prinsipal di Israel i kel grandi Saserdóti Prinsipal, Jizus Kristu.</p><p><strong><sup>9</sup> <em>Manera ki sérvus di Jeová ta adora-l gósi.</em></strong> Nos Saserdóti Prinsipal, Jizus Kristu, el é “sérvu... na kel ténda di verdadi ki é ka ómi ki faze, má Jeová.” (Ebr. 8:1, 2) Paulu fla “má, dja ki el [Jizus] ta kontinua bibu pa tudu ténpu, ningen ka ta fika na se lugar di saserdóti.” Paulu fla tanbê ma Jizus é “sen mantxa, siparadu di kes pekador” i el é diferenti di kes saserdóti prinsipal di Israel, pamodi “el ka ten ki oferese sakrifisius tudu dia” pa se própi pekadu. Gósi, nu ben odja diferénsa entri kel altar i kes sakrifisiu ki judeus ta fazeba na pasadu i kes ki sérvus di Jeová ta faze gósi.</p>
</div>
</div>
</div>
</body>
</html>
