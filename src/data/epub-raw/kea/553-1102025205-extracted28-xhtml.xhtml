<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split28.xhtml#pcitationsource1">^ <span id="pcitation1"></span><strong>***w24 marsu pp. 22-23 Fuji di sukuru i kontinua na lus***</strong></a><br /><strong><sup>11</sup></strong> Satanás krê pa nu konvive ku pesoas ki ka ta djuda-nu sigi leis di Jeová. É pur isu ki Paulu fla kes kriston di Éfezu: “Ka nhos faze sima es” ô ka nhos djunta ku es, kel-li krê fla ka djunta ku kes algen ki ta faze kuzas ki Deus ta atxa ma é mariadu. (Efé. 5:7) Nu ten ki lenbra ma nu ka ta konvive sô ku kes algen ki nu sta pértu di es. Tanbê nu pode konvive ku pesoas na redi sosial, i kel-li é un prigu ki kristons di Éfezu ka tinha. Ánjila, ki ta mora na Ázia, diskubri ma redi sosial pode ser txeu prigozu. El fla: “Poku-poku, N kumesa ta muda nha manera di pensa. Ka dura txeu, N fika ka ta liga más ten ‘amigus’ ki ka ta ruspetaba prinsípius di Bíblia. Dipôs, N kumesa ta pensa ma ka tinha prubléma vive di un manera ki ka ta agrada Jeová.” Má ku amor, ansions djuda Ánjila faze kes mudansa ki el mesteba. El fla: “Gósi, N ta konsentra na Jeová i na kel ki el ta pensa envês di konsentra na redi sosial.”</p><p><strong><sup>12</sup></strong> Nu ka debe dexa mundu pô-nu ta pensa ma konportamentu seksual mariadu é normal. Nu sabe ma kel-li é ka verdadi. (Efé. 4:19, 20) Pur isu, é bon nu pensa na kes pergunta li: ‘N ta toma kuidadu pa N ka pasa ténpu dimás ku kolégas di trabadju, di skóla ô otus algen ki ka ta ruspeta leis justu di Jeová? N ta difende leis di Jeová ku koraji sikrê otus algen pode fla ma mi é ka toleranti?’ Sima 2 Timótiu 2:20-22 ta mostra, talvês nu meste toma kuidadu óras ki nu ta skodje nos amigu déntu di kongregason. Nu debe lenbra ma alguns irmon pode ka djuda-nu kontinua ta sirbi Jeová di manera fiel.</p>
</div>
</div>
</div>
</body>
</html>
