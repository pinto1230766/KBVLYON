<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split22.xhtml#pcitationsource1">^ <span id="pcitation1"></span><strong>***w23 dizenbru pp. 10-11 Nos speransa ka ta diziludi-nu***</strong></a><br /><strong><sup>9</sup> Lé Romanus 5:3.</strong> Paulu fla ma <strong><em>sufrimentu</em></strong> ki nu ta pasa pa el pode djuda nos speransa bira más fórti. Kel-li talvês pode parse stranhu. Má na verdadi, tudu sigidor di Kristu pode pasa pa sufrimentu. Odja izénplu di Paulu. El fla kes kriston na Tesalónika: “Kantu nu staba ku nhos, nu ta kustuma avizaba nhos ma nu ta pasaba pa prublémas”. (1 Tes. 3:4) I pa kes korintu, Paulu skrebe: “Nu ka krê pa nhos fika sen sabe di kes prubléma ki nu pasa... i ti nu fika ta pensa si nu ta moreba ô nau.” — 2 Kor. 1:8; 11:23-27.</p><p><strong><sup>10</sup></strong> Oji tanbê, sérvus di Jeová pode spera ma es ta pasa pa algun tipu di sufrimentu. (2 Tim. 3:12) I bo? Dja bu pirsigidu pamodi bu mostra fé na Jizus i bu sigi-l? Bus amigu i famílias dja faze-u trósa? Talvês ti es trata-u di manera duru. Ô bu patron ô kolégas di trabadju dja pirsigi-u pamodi bo é onéstu? (Ebr. 13:18) Dja bu pasa pa opozison di govérnu pamodi bu pâpia ku otus sobri bu speransa? Ka ta inporta kal ki é sufrimentu ki nu ta pasa pa el, Paulu fla ma nu pode fika kontenti. Pamodi?</p>
</div>
</div>
</div>
</body>
</html>
