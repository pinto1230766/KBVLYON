<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split8.xhtml#pcitationsource1">^ <span id="pcitation1"></span><strong>***w23 junhu p. 22 Dexa grandi ruspetu pa Deus kontinua ta djuda-u***</strong></a><br /><strong><sup>6</sup></strong> Nu ben analiza <em>Provérbios</em> kapítlu 9, ki ta pâpia di dôs mudjer. Un ta reprizenta sabedoria i kel otu ta reprizenta tolisi. (Konpara ku Romanus 5:14; Gálatas 4:24.) Timenti nu ta faze kel-li, lenbra ma un di kes kuza ki mundu di Satanás más krê é séksu i pornografia. (Efé. 4:19) Pur isu, é inportanti nu kontinua ta dizenvolve grandi ruspetu pa Deus i fuji di kuzas mariadu. (Pro. 16:6) Asi, kel ki sta na <em>Provérbios</em> kapítlu 9 pode djuda nos tudu, ka ta inporta si nos é ómi ô mudjer. El ta fla ma kada un di kes dôs mudjer faze un konviti pa kes ki ka ten spiriénsia, ki é kes ki ‘ka ten juís’. É sima si kada un di kes mudjer staba ta fla: ‘Nhos ben nha kaza i nhos kume algun kuza!’ (Pro. 9:1, 5, 6, 13, 16, 17) Má kontise kuzas diferenti ku kes ki seta kada un di kes konviti.</p><p><strong>KA BU SETA KONVITI DI KEL MUDJER TOLA</strong></p><p><strong><sup>7</sup></strong> Nu ben odja konviti di kel ‘mudjer tola’. <strong>(Lé <em>Provérbios 9:13-18</em>.)</strong> Sen vergónha, el ta konvida kes algen ki ka ten spiriénsia pa bai se kaza i pa kume ku el. Kuzê ki ta kontise dipôs? ‘Kes mortu i sen forsa sta la’. Talvês bu ta lenbra ma na kes kapítlu antis na <em>Provérbios</em>, nu ta atxa alguns konparason sima kel-li. Nu ta dadu avizu sobri ‘kel mudjer di má vida’ i ‘kel mudjer ki ta konporta mariadu’. Nu ta fladu: ‘Kaza di kel mudjer ki ta konporta mariadu ta leba algen pa mórti’. (Pro. 2:11-19) <em>Provérbios 5:3-10</em> ten un avizu sobri un otu ‘mudjer di má vida’ ki ‘se pé ta dixi pa mórti.’</p>
</div>
</div>
</div>
</body>
</html>
