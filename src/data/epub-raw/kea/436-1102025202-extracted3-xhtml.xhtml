<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split3.xhtml#pcitationsource1">^ <span id="pcitation1"></span><strong>***w23 maiu pp. 8-9 Modi ki Jeová ta responde nos orason***</strong></a><br /><strong><sup>4</sup></strong> Txeu bês, nu ta lé na Bíblia ma Jeová responde orason di se sérvus. Bu ta konsigi pensa na un izénplu? Un izénplu é di Rei Davidi. El tevi txeu inimigu prigozu duránti se vida i txeu bês el djobe ajuda di Jeová na orason. Un bês, el inplora pa Jeová: ‘Ó Jeová, obi nha orason, obi nha súplika di ajuda. Responde-m di akordu ku bu lialdadi i ku bu justisa.’ (Sal. 143:1) Jeová responde kes orason di Davidi i el djuda-l na kes situason prigozu. (1 Sam. 19:10, 18-20; 2 Sam. 5:17-25) Davidi pode flaba ku kunfiansa: ‘Jeová sta pértu di tudu kes ki ta pâpia di el’. Nos tanbê nu pode ten sertéza di kel-li. — Sal. 145:18.</p>
</div>
<div class="extPubRef"><p><a href="1102025202-split3.xhtml#pcitationsource2">^ <span id="pcitation2"></span><strong>***w23 maiu pp. 9-10 Modi ki Jeová ta responde nos orason***</strong></a><br /><strong><sup>7</sup></strong> Talvês nu meste muda kuzê ki nu ta pidi na orason óras ki nu ta odja más klaru kal ki é vontadi di Jeová. Odja izénplu di Martin Poetzinger. Poku ténpu dipôs ki irmon Poetzinger kaza, el podu prézu na un kanpu di konsentrason nazista. Na komésu, el pidi Jeová pa dexa-l sai di kanpu di konsentrason pa el pode kuidaba di se mudjer i pa el baba pregason otu bês. Má dipôs di dôs simana, ka ta parseba ma Jeová ta traba el di la. Nton, el kumesa ta faze orason. El fla: “Jeová, favor mostra-m kuzê ki bu krê pa N faze.” Nton, el kumesa ta pensa sobri kuzê ki kes otu irmon na kanpu di konsentrason staba ta pasa. Txeu di es staba txeu preokupadu ku ses mudjer i ses fidjus. Dipôs, irmon Poetzinger ora: “Jeová, obrigadu pa nha novu diziginason. Djuda-m inkoraja i bira fé di nhas irmon más fórti.” El pasa 9 anu na kanpu di konsentrason ta faze kel-li!</p><p><strong><sup>8</sup></strong> Nu debe lenbra ma Jeová ta ben faze se vontadi na óra ki el disidi. Se vontadi ta inklui kaba ku tudu kes prubléma ki ta pô-nu ta sufri gósi, sima dizastris na naturéza, duénsas i mórti. Jeová ta ben kunpri se vontadi através di se Reinu. (Dan. 2:44; Apo. 21:3, 4) Má timenti kel dia ka txiga, Jeová sta ta dexa Satanás governa mundu. (Juan 12:31; Apo. 12:9) Si Jeová kaba ku tudu prubléma na mundu gósi, pode parse ma Satanás sta ta governa mundu dretu. Nton, enbóra nu ten ki spéra pa Jeová kunpri alguns promésa, kel-li ka krê fla ma el ta dexa di djuda-nu. Nu ben odja alguns manera ki Jeová sta ta djuda-nu.</p>
</div>
</div>
</div>
</body>
</html>
