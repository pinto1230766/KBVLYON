<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split28.xhtml#pcitationsource1">^ <span id="pcitation1"></span><strong>***w23 maiu pp. 22-23 Kontinua ‘ku xama di Jeová’ sendedu***</strong></a><br /><strong><sup>10</sup></strong> Kuzê ki maridu ku mudjer pode faze pa pasa ténpu djuntu? Nhos pode faze planu pa pasa ténpu ku kunpanheru. <strong>(Lé <em>Efésios 5:15, 16.</em>)</strong> Un irmon na Nijéria, ki txoma Uzondu, fla: “Óras ki N ta faze planu pa kes kuza ki N ten ki faze, tanbê N ta faze planu pa pasa ténpu djuntu ku nha mudjer, i pa mi kel-la é un di kes kuza más inportanti.” (Fil. 1:10) Odja modi ki Anastasia, ki é mudjer di un enkaregadu di grupu di kongregason na Moldávia, ta uza se ténpu di midjór manera. El fla: “N ta tenta faze kuzas ki N meste timenti nha maridu sta okupadu ku se responsabilidadis. Asi dipôs, nu ta pode pasa ténpu djuntu ku kunpanheru.” Má i si nhos sta txeu okupadu i é difísil atxa ténpu pa fika djuntu?</p><p><strong><sup>11</sup></strong> Maridu ku mudjer pode prende ku izénplu di Ákila i Prisila, ki éra un kazal ki txeu algen gostaba di es na ténpu di apóstlus. (Rom. 16:3, 4) Enbóra Bíblia ka ta pâpia txeu sobri ses kazamentu, el ta mostra ma es ta trabadjaba, es ta pregaba i es ta djudaba otus algen. I es ta fazeba tudu kel-li <strong><em>djuntu.</em></strong> (Atus 18:2, 3, 24-26) Na verdadi, sénpri ki Bíblia ta pâpia di Ákila ku Prisila, el ta pâpia di es djuntu.</p><p><strong><sup>12</sup></strong> Modi ki maridu ku mudjer pode imita Ákila ku Prisila? Pensa na kes txeu kuza ki abo i bu maridu ô bu mudjer meste faze. Nhos ta pode faze alguns di kes kuza li djuntu ku kunpanheru, envês di kada kenha faze di sel? Pur izénplu, Ákila ku Prisila ta baba pregason djuntu. Nhos ta faze planu sénpri pa faze mésmu kuza? Ákila ku Prisila tanbê ta trabadjaba djuntu. Talvês bo ku bu maridu ô bu mudjer nhos ka ten mésmu trabadju. Má nhos ta pode faze kes trabadju di kaza djuntu? (Ecl. 4:9) Óras ki nhos ta djuda kunpanheru faze un trabadju, nhos ta xinti sima un ekipa i nhos ta ten oportunidadi di pâpia ku kunpanheru. Robertu ku Linda dja ten más di 50 anu kazadu. Robertu fla: “Pa ser sinseru, nu ka ten txeu ténpu pa divirti ku kunpanheru. Má óras ki N ta laba losa i nha mudjer ta seka, ô óras ki N sta ta kuida di jardin i el ta ben djuda-m, N ta fika txeu kontenti. Faze kuzas djuntu ta pô-nu más unidu. Nos amor ta kontinua ta bira más fórti.”</p>
</div>
</div>
</div>
</body>
</html>
