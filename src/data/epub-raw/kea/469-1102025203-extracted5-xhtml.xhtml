<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split5.xhtml#pcitationsource1">^ <span id="pcitation1"></span><strong>***w23 dizenbru pp. 19-20 Irmans jóven, nhos bira un sérvu di Jeová maduru***</strong></a><br /><strong><sup>6</sup></strong> Odja izénplu di Rebeka. El éra un mudjer ki tinha sabedoria i duránti se vida el toma disizons ku koraji i el sabia na ki óra i modi ki el debe ajiba. (Gén. 24:58; 27:5-17) Má simé, el ta mostraba ruspetu i el ta staba prontu pa sigiba orientasons. (Gén. 24:17, 18, 65) Si sima Rebeka, bu apoia ku umildadi kes algen ki Jeová da responsabilidadi, bu ta ser un bon izénplu pa tudu bu família i pa kongregason.</p><p><strong><sup>7</sup> <em>Ser modéstu</em></strong> é un kualidadi ki tudu sérvu di Jeová maduru meste ten. Bíblia ta fla ma ‘sabedoria sta ku kes algen ki é modéstu.’ (Pro. 11:2) Ester éra un mudjer modéstu i un sérvu fiel di Deus. Pamodi el éra modéstu, el ka fika orgulhozu kantu el bira rainha. El sigi kel konsedju ki se primu más grandi, Mordekai, da-l i el faze sima Mordekai fla-l. (Est. 2:10, 20, 22) Bu pode mostra ma bo é modéstu óras ki bu ta pidi bons konsedju na otus algen i bu ta faze sima es fla-u. — Titu 2:3-5.</p><p><strong><sup>8</sup></strong> Ester mostra ma el éra modéstu di otu manera. El éra ‘un jóven txeu bunita’, má simé el ka txoma atenson pa se kabésa. (Est. 2:7, 15) Modi ki un irman pode imita izénplu di Ester? Un manera é faze kel ki sta na <strong>1 Timótiu 2:9, 10. (Lé.)</strong> Apóstlu Paulu fla irmans pa es bisti dretu i ku bon juís. Kes palavra gregu ki uzadu li ta mostra ma un mudjer debe bisti ku ruspetu i leba en kónta sentimentus i opinions di otus algen. Nu ten txeu orgulhu di nos irmans ki nu krê txeu ki ta aplika kel konsedju li!</p>
</div>
</div>
</div>
</body>
</html>
