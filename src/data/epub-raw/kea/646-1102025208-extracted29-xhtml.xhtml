<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split29.xhtml#pcitationsource1">^ <span id="pcitation1"></span><strong>***w23 julhu pp. 17-18 “Nhos ser firmi, sénpri lial”***</strong></a><br /><strong><sup>14</sup> <em>Pensa na pamodi ki bu da bu vida pa Jeová i bu batiza.</em></strong> Bu faze kel-li pamodi bu krê apoiaba ladu di Jeová. Lenbra di kuzê ki djuda-u ten serteza ma bu atxa verdadi. Bu prende sobri Jeová i bu kumesa ta ruspeta-l i ta ama-l sima bu Pai na séu. Bu dizenvolve fé i bu rapende di kes kuza mariadu ki bu fazeba. Bu xinti motivadu na para di faze kes kuza mariadu i vive sima Deus ta krê. Bu xinti aliviadu kantu bu da kónta ma Deus purdua-u. (Sal. 32:1, 2) Bu sisti runion i bu kumesa ta pâpia ku otus algen sobri kes kuza sábi ki bu prende. Gósi ki dja bu da bu vida pa Jeová i dja bu batiza, bu sta ta anda na strada ki ta leba pa vida i bu sta disididu na faze bu midjór pa kontinua na el. — Mat. 7:13, 14.</p>
</div>
<div class="extPubRef"><p><a href="1102025208-split29.xhtml#pcitationsource2">^ <span id="pcitation2"></span><strong>***w23 julhu p. 19 “Nhos ser firmi, sénpri lial”***</strong></a><br /><strong><sup>19</sup></strong> Timenti nu ta vive na kel mundu li nu ten ki luta pa kontinua firmi. (1 Tim. 6:11, 12; 2 Ped. 3:17) Nu debe sta disididu na ka dexa pirsigison, preson, manera di pensa di mundu, ideias falsu i kuzas ki ta distrai-nu frakise nos disizon di kontinua firmi. (Efé. 4:14) Envês di kel-li, nu debe kontinua firmi ta adora Jeová i ta obi ku se leis di manera lial. Má tanbê nu meste ser ikilibradu. Na kel otu studu, nu ta ben odja modi ki Jeová i Jizus é izénplu perfeitu na ser ikilibradu.</p>
</div>
</div>
</div>
</body>
</html>
