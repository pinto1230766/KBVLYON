<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split12.xhtml#pcitationsource1">^ <span id="pcitation1"></span><strong>***w23 novenbru p. 7 Jeová ta da-nu serteza ma el ta ben bira téra un paraízu***</strong></a><br /><strong><sup>18</sup></strong> Na kel studu li, nu odja alguns motivu ki ta da-nu serteza ma téra ta ben bira un paraízu. Nton, kuzê ki nu pode fla kes algen ki ten dúvida ma kel-li ta ben kontise? Primeru, é própi Jeová ki faze kel promésa li. Livru di Apokalipse ta fla: “Kel ki staba xintadu na tronu fla: ‘Odja! N sta faze tudu kuza novu.’” Jeová ten sabedoria, puder i dizeju di kunpri se promésa. Sugundu, Jeová sabe ma kuzê ki el fla di serteza ta ben kunpri. É pur isu ki el fla: “Kes palavra li é fiel i verdaderu... Dja es kunpri!” I tirseru, nada ka ta pode inpidi Jeová di tirmina di faze un kuza ki el kumesa. É pur isu ki el fla: “Ami é Alfa i Ómega”. Jeová ta ben prova ma Satanás é un mintirozu i ma el ka ta pode inpidi-l di kunpri se vontadi.</p><p><strong><sup>19</sup></strong> Lenbra ma tudu bês ki bu pâpia ku algen na pregason sobri kel serteza ki Jeová da-nu ma se promésa ta ben kunpri, bo tanbê bu sta bira bu kunfiansa na se promésa más forti. Nton di prósimu bês ki bu lé kel promésa sábi di kel Paraízu ki sta pa ben, na Apokalipse 21:4 i un algen fla-u: “Kel-li é bon dimás pa ser verdadi.” Kuzê ki bu pode faze? Pamodi ki bu ka ta lé i bu ta splika kes versíklu 5 i 6? Mostra modi ki kel garantia ki Jeová ta da-nu, é sima se própi sinatura. — Isa. 65:16.</p>
</div>
</div>
</div>
</body>
</html>
