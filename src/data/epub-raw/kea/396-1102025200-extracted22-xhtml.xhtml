<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split22.xhtml#pcitationsource1">^ <span id="pcitation1"></span><strong>***w23 julhu p. 6 Bu sta prontu pa grandi tribulason?***</strong></a><br /><strong><sup>13</sup></strong> Tudu algen sabia ma kristons na ténpu di apóstlus ta mostraba amor pa kunpanheru. Má éra fásil es mostraba amor? Repara modi ki irmons na kongregason na Roma éra diferenti di kunpanheru. Alguns di es éra judeus ki inxinadu obi ku Lei di Muizés. Má kes otu éra di otus nason ki kriadu di manera diferenti. Alguns irmon talvês éra skravu, otus ka éra skravu i talvês ti otus éra dónu di skravu. Modi ki kes irmon vense kes diferénsa li i bira ses amor pa kunpanheru más fórti? Apóstlu Paulu insentiva-s: “Nhos resebe kunpanheru dretu”. <strong>(Lé Romanus 15:7.)</strong> Kuzê ki el krê flaba? Palavra gregu ki traduzidu pa “resebe” ta da ideia di resebe un algen ku bondadi, ô di manera dretu, sima óras ki algen ta resebe otus na se kaza, ô bira ses amigu i pasa ténpu ku es. Pur izénplu, Paulu fla Filemon pa “resebe dretu” Onézimu, se skravu ki fuji. (Filem. 17) Ákila ku Prisila tanbê resebe Apolu dretu. Es “leba-l” pa ses kaza i es splika-l más dretu sobri kes kuza ki Jizus inxina. (Atus 18:26) Kes irmon li ka dexa diferénsa dividi-s, má envês di kel-li, es resebe kunpanheru dretu.</p>
</div>
</div>
</div>
</body>
</html>
