<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split11.xhtml#pcitationsource1">^ <span id="pcitation1"></span><strong>***w23 maiu p. 26 Bu pode alkansa bus méta spritual***</strong></a><br />DJA bu kustuma poi méta spritual i bu sforsa pa alkansa-l? É ka sô bo ki dja faze kel-li. Pur izénplu, Filipi krê fazeba orason más midjór i más txeu. Má, el staba ta sforsa pa atxa ténpu pa faze orason. Méta di Érika éra txiga na runion pa pregason na óra. Má simé, el ta txigaba kuazi tudu runion atrazadu. Tomás tenta lé Bíblia interu txeu bês. El fla: “N ka gostaba di lé Bíblia. N tenta três bês, má na kada un di kes bês N bai ti <em>Levítico</em> i N para.”</p><p><strong><sup>2</sup></strong> Si gósi bu sta ta sforsa pa ten un méta ki inda bu ka konsigi alkansa, ka bu dizanima. Sikrê é un méta sinplis, el ta iziji pa nu tra ténpu i pa nu sforsa txeu. Si inda bu krê alkansa bu méta, kel-li ta mostra ma bu ta da txeu valor pa bu amizadi ku Jeová i bu krê da bu midjór pa el. I Jeová ta da txeu valor pa sforsu ki bu ta faze. É klaru ki el ka ta spéra más di ki kel ki bu ta pode da-l. (Sal. 103:14; Miq. 6:8) Nton óras ki bu ta skodje poi un méta spritual, ten sertéza ma bu ta konsigi alkansa-l. Kuzê ki bu pode faze pa bu alkansa kel méta? Nu ta ben odja alguns sujiston.</p>
</div>
</div>
</div>
</body>
</html>
