<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split14.xhtml#pcitationsource1">^ <span id="pcitation1"></span><strong>***w23 agostu p. 11 Prende ku profesias di Bíblia***</strong></a><br /><strong><sup>13</sup></strong> Nu ta prende verdadis inportanti di kel státua ki Daniel pâpia di el. I nu pode prende txeu kuza prinsipalmenti di kes pé di kel státua. Primeru, govérnu di Mérka ku Inglatéra djuntadu, ki sta manda na mundu, dja mostra di alguns manera ma el ten txeu puder. Pur izénplu, govérnu di Mérka ku Inglatéra djuntadu staba na meiu di kes nason ki ganha Primeru ku Sugundu Géra na Mundu Interu. Má kel govérnu li bira fraku i el ta kontinua ta bira fraku pamodi kes algen di ses país sta luta kóntra kunpanheru i kóntra govérnu. Sugundu, Mérka ku Inglatéra djuntadu é últimu govérnu ki ta manda na mundu antis di Reinu di Deus kaba ku tudu govérnu di ómi. Sikrê otus govérnu alvês pode fika kóntra Mérka ku Inglatéra djuntadu, es ka ta ben fika ta manda na ses lugar. Nu sabe kel-li pamodi kel pédra ki ta reprizenta Reinu di Deus, ta ben distrui kes pé ki é kel párti di kel státua ki ta reprizenta govérnu di Mérka ku Inglatéra djuntadu. — Dan. 2:34, 35, 44, 45.</p><p><strong><sup>14</sup></strong> Bu sta konvensidu ma kel profesia di Daniel sobri kes pé di féru i arjila sta ta kunpri? Nton, kel-li ta afeta manera ki bu ta leba bu vida. Bu ka ta fika ta kóre tras di kuzas material pamodi bu sabe ma ka ta dura kel mundu li ta ben distruídu. (Luk. 12:16-21; 1 Juan 2:15-17) Intende kel profesia li tanbê ta djuda-u odja ma trabadju di prega i inxina é inportanti. (Mat. 6:33; 28:18-20) Dipôs di studa es profesia, pensa na kel pergunta li: ‘Disizons ki N ta toma, ta mostra ma N ten serteza ma Reinu di Deus ka ta dura ta ben kaba ku tudu govérnu di ómis?’</p>
</div>
</div>
</div>
</body>
</html>
