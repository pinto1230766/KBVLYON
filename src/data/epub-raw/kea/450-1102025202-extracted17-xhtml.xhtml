<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split17.xhtml#pcitationsource1">^ <span id="pcitation1"></span><strong>***w23 otubru p. 25 Da valor pa priviléjiu di adora Jeová na se ténplu spritual***</strong></a><br /><strong><sup>4</sup></strong> Sugundu, Paulu fla ma kes ebreu ka staba ta sforsa pa intende kes verdadi novu ô más profundu ki é kes “kumida fórti” ki nu ta atxa na Palavra di Deus. (Ebr. 5:11-14) É klaru ki alguns di es inda staba ta sigi Lei di Muizés. Má Paulu fla, ma kes sakrifisiu ki Lei ta izijiba ka ta pode traba es tudu pekadu. Pur isu, Lei “kanseladu”. Nton, Paulu staba ta inxina-s alguns di kes verdadi más profundu. El lenbra se irmons ma un “speransa midjór” ku bazi na sakrifisiu di Jizus pode djudaba es txiga más ‘pértu di Deus.’ — Ebr. 7:18, 19.</p><p><strong><sup>5</sup></strong> Paulu splika kes irmon ebreu pamodi ki ses adorason éra mutu más midjór di ki kel ki es ta fazeba na pasadu. Manera ki kes judeu ta adoraba di akordu ku Lei di Muizés, éra sô “un <strong><em>sónbra</em></strong> di kel ki staba pa ben, má es ta <strong><em>ben kunpriba</em></strong> na Kristu.” (Kol. 2:17) Sónbra di un kuza ta mostra sô se fórma, má el ka ta mostra kel kuza di verdadi. Nton, manera ki judeus ta adoraba Deus na pasadu éra sô un sónbra di un manera mutu más midjór di adora Deus, ki é na ténplu spritual. É pamodi kel ténplu spritual di Jeová li ki nos pekadu ta purduadu, asi pa nu pode adora-l sima el ta krê. Na kel studu li, nu ta ben konpara kel “sónbra”, ki é manera ki judeus ta adoraba Jeová na pasadu, ku manera ki sérvus di Jeová ta adora-l gósi, sima sta splikadu na Ebreus. Si nu faze kel-li, nu pode intende midjór kel ténplu spritual i pamodi ki el é inportanti pa nos.</p>
</div>
</div>
</div>
</body>
</html>
