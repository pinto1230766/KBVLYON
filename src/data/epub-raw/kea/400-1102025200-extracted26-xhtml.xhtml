<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split26.xhtml#pcitationsource1">^ <span id="pcitation1"></span><strong>***w23 abril pp. 2-3 Kuzê ki nu pode prende ku milagris di Jizus?***</strong></a><br />IMAJINA kel séna li na fin di anu 29 D.J. na komésu di se trabadju di pregason. Jizus, ku se mai Maria i alguns di se disiplus konvidadu pa un fésta di kazamentu na Kanan, na un zóna na nórti di Nazaré, ki é sidadi undi Jizus kria. Ta parse ma Maria éra amiga di kel família i el staba ta djudaba es kuida di kes konvidadu. Duránti fésta di kazamentu kontise un prubléma ki pode poba kel noivu ku kel noiva ku txeu vergónha. Vinhu kaba. Talvês nunbru di kes algen ki es konvidaba éra mutu más txeu di ki kes ki es staba ta spéra. Maria bai faxi pa se fidju i el fla-l: “Es ka tene vinhu.” (Juan 2:1-3) Kuzê ki Jizus faze? Kontise un kuza ki dexa-s dimiradu. El faze un milagri. El transforma agu na un “bon vinhu”. — Juan 2:9, 10.</p><p><strong><sup>2</sup></strong> Jizus faze txeu otus milagri duránti se trabadju di pregason. El uza puder ki el tinha pa faze milagri pa djuda un monti algen. Pur izénplu, na dôs di kes milagri ki el faze, el da kumida pa 5 mil ómi i dipôs pa 4 mil ómi. Kel-li krê fla ma talvês el da más di 27 mil algen kumida, ki ta inklui mudjer ku mininu ki tanbê staba la. (Mat. 14:15-21; 15:32-38) Na kes dôs bês li, Jizus tanbê kura txeu algen duenti. (Mat. 14:14; 15:30, 31) Imajina modi kel monti di algen fika kontenti kantu Jizus faze milagri pa el kura-s i pa el da-s kumida!</p>
</div>
</div>
</div>
</body>
</html>
