<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split20.xhtml#pcitationsource1">^ <span id="pcitation1"></span><strong>***w23 setenbru pp. 26-27 Kuzê ki nu pode prende ku kes dôs karta di Pedru?***</strong></a><br /><strong><sup>2</sup></strong> Pedru skrebe se dôs karta na un ténpu ki se irmons staba tristi “pamodi txeu provason”. (1 Ped. 1:6) Ómis mau staba ta tenta poi ensinus falsu i konportamentu mariadu déntu di kongregason. (2 Ped. 2:1, 2, 14) Irmons ki ta moraba na Jiruzalen staba kuazi ta pasa pa “fin di tudu kes kuza”, ki éra distruison di Jiruzalen i di se ténplu, ki romanus ta ben fazeba. (1 Ped. 4:7) Di serteza kes karta di Pedru djuda kes irmon odja kuzê ki es pode fazeba pa aguenta firmi na kes prubléma ki es staba ta pasa pa el i priparaba pa kes ki staba pa ben.</p><p><strong><sup>3</sup></strong> Enbóra Pedru skrebe pa kes irmon na ténpu di apóstlus, Jeová poi kes karta li na se Palavra. Nton, es pode djuda-nu gósi. (Rom. 15:4) Nu sta vive na un mundu ki ten txeu konportamentu mariadu. Tanbê, nu ta pasa pa prublémas ki pode trapadja-nu na sirbi Jeová. Alén di kel-li, ka ta dura nu ta ben pasa pa un tribulason más grandi ki kel ki judeus pasa pa el duránti distruison di Jiruzalen i se ténplu. Nu ta atxa alguns konsedju inportanti na kes dôs karta di Pedru. Es ta djuda-nu kontinua ta spera dia di Jeová, ka dexa medu di ómi toma kónta di nos i ten amor fórti pa kunpanheru. Kes konsedju li tanbê ta djuda ansions odja modi ki es pode kuida dretu di irmons.</p><p><strong>KONTINUA TA SPERA</strong></p><p><strong><sup>4</sup></strong> Nu sta na meiu di algen ki ka ten fé na profesias di Bíblia. Kes algen ki é kóntra nos pode faze-nu trósa pamodi dja ten txeu anu ki nu ta fla ma fin sta ta ben. Alguns algen ta fla ma fin <strong><em>nunka</em></strong> ka ta ben. <strong>(Lé 2 Pedru 3:3, 4.)</strong> Si nu obi un algen ki nu ta da tistimunhu, un koléga di trabadju ô un algen di nos família ta fla kes kuza li, nos fé pode bira fraku. Pedru pâpia sobri kuzê ki pode djuda-nu.</p><p><strong><sup>5</sup></strong> Pa alguns algen ta parse ma Jeová sta ta dura pa kaba ku kel mundu mau li. Kuzê ki Pedru fla, pode djuda-nu kontinua ta spera ku paxénxa i lenbra ma manera ki Jeová ta odja ténpu é diferenti di manera ki nu ta odja-l. <strong>(Lé 2 Pedru 3:8, 9.)</strong> Pa Jeová, mil anu é sima un dia. Jeová ten paxénxa, el ka krê pa ningen distruídu. Má, óras ki txiga kel dia markadu, el ta kaba ku kel mundu li. Nu ten priviléjiu di uza kel ténpu ki sta falta pa prega pa algen di mundu interu.</p>
</div>
</div>
</div>
</body>
</html>
