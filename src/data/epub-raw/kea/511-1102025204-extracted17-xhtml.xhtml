<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split17.xhtml#pcitationsource1">^ <span id="pcitation1"></span><strong>***w23 setenbru pp. 8-9 Jóven, ki tipu di vida bu krê ten?***</strong></a><br /><strong><sup>3</sup> <em>Imita kes bon disizon ki Jioás toma.</em></strong> Kantu Rei Jioás staba jóven, el toma un bon disizon. Se pai móre kantu el staba jóven, má Saserdóti Prinsipal, Jioiada, kria-l i inxina-l sobri Jeová. Jioás mostra sabedoria pamodi el obi ku kes konsedju ki Jioiada da-l. Pamodi izénplu di Jioiada, Jioás disidi sirbi Jeová i djuda povu sirbi Jeová tanbê. Jioás ti organiza pa ténplu di Jeová konpodu. — 2 Cró. 24:1, 2, 4, 13, 14.</p><p><strong><sup>4</sup></strong> Si bu sta ta inxinadu ama Jeová i vive di akordu ku se leis, bu sta ta resebe un prezenti di txeu valor. <strong>(Lé <em>Provérbios 2:1, 10-12</em>.)</strong> Bu pai ku bu mai pode trena-u di txeu manera. Odja modi ki pai di un irman ki txoma Kátia, djuda-l toma bons disizon. Tudu dia, óras ki se pai ta lebaba el skóla, el ta papiaba ku el sobri testu di kel dia. Kátia fla: “Kes konbérsu djuda-m lida ku kes situason difísil ki ta kontiseba duránti kel dia.” Bu pai ku bu mai pode kria régras ku bazi na Bíblia, má bu pode xinti ma kes régra ka ta dexa-u faze kes kuza ki bu gosta. Kuzê ki pode djuda-u obi ku es? Un irman ki txoma Anastásia, ta lenbra ma se pai ku se mai ta traba ténpu pa splikaba el pamodi ki es kria alguns régra. El fla: “Kel-li djuda-m intende ma kes régra ka éra pa kontrola-m, má pa protejeba mi pamodi es ta ama-m.”</p><p><strong><sup>5</sup></strong> Bu pai ku bu mai ta fika kontenti óras ki bu ta obi kes konsedju ki es ta da-u ku bazi na Bíblia. Má más inportanti inda, bu ta poi Deus ta fika kontenti i bu amizadi ku el ta bira más fórti. <strong>(Lé <em>Provérbios 22:6; 23:15, 24, 25</em>.)</strong> Kes-li é bons motivu pa bu imita izénplu di Jioás kantu el staba jóven.</p>
</div>
</div>
</div>
</body>
</html>
