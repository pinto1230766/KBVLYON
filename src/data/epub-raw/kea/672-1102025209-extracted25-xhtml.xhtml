<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split25.xhtml#pcitationsource1">^ <span id="pcitation1"></span><strong>***w23 setenbru pp. 12-13 Jóven, ki tipu di vida bu krê ten?***</strong></a><br /><strong><sup>15</sup></strong> Kantu Rei Juzias tinha 26 anu, el kumesa ta konpo ténplu. Duránti kel trabadju atxadu ‘livru di Lei di Jeová, ki dadu através di Muizés.’ Kantu rei obi kuzê ki el ta flaba, el aji lógu pa obi ku kuzê ki staba skrebedu na el. <strong>(Lé <em>2 Crónicas 34:14, 18-21</em>.)</strong> Bu krê lé Bíblia tudu dia? Si bu sta ta tenta, bu sta konsigi? Bu ta kustuma skrebe alguns testu di Bíblia ki pode djuda-u? Luke, ki dja nu papiaba di el antis, ta skrebe na un kadérnu kes pontu interesanti ki el atxa. Faze kel-li ta djuda-u lenbra di testus di Bíblia ô di pontus ki bu gosta. Si bu konxe Bíblia midjór i bu amor pa el bira más txeu, ta da-u más gana di sirbi Jeová. I sima Palavra di Deus djuda Rei Juzias faze kel ki é dretu, el ta djuda-u tanbê.</p><p><strong><sup>16</sup> <em>Prende ku kel mau disizon ki Juzias toma.</em></strong> Kantu Juzias tinha uns 39 anu, el faze un kuza mariadu ki pô-l móre. El kunfia na el envês di pidi orientason na Jeová. (2 Cró. 35:20-25) Kuzê ki nu ta prende? Ka ta inporta kantu anu ki nu ten ô kantu ténpu dja nu ten ta studa Bíblia, nu debe kontinua ta buska Jeová. Kel-li krê fla, faze orason sénpri ta pidi se orientason, studa se Palavra i obi kes konsedju ki kes irmon maduru ta da. Asi, nu ta ten ménus xansi di faze érus gravi i más xansi di ser filís. — Tia. 1:25.</p>
</div>
</div>
</div>
</body>
</html>
