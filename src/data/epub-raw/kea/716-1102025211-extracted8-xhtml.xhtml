<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split8.xhtml#pcitationsource1">^ <span id="pcitation1"></span><strong>***w23 maiu pp. 6-7 Modi ki nu pode midjora nos orason***</strong></a><br /><strong><sup>15</sup></strong> Faze orason sénpri ta djuda-nu “aguenta firmi”. (Rom. 12:12) Jeová sabe kuzê ki se sérvus ta pasa pa el i ‘El ta obi-s óras ki es pidi ajuda’. (Sal. 145:18, 19) Un pionera di 29 anu, ki txoma Kristie, odja ma kel-li é verdadi. Dirapenti, el kumesa ta ten prublémas di saúdi gravi. Pamodi kel-li, el fika txeu diprimidu. Dipôs, el fika ta sabe ma se mai atxadu ku un duénsa ki pode mataba el. Kristie fla: “N faze orason pa Jeová ta pidi-l pa da-m forsa ki N mesteba pa N aguentaba kada dia. N tenta sisti tudu runion i faze studu pesoal sénpri. Orason djuda-m aguenta kes momentu difísil. N sabia ma Jeová sénpri staba ku mi, i sabe kel-li ta konsolaba mi txeu. Enbóra nha prubléma di saúdi ka kaba lógu, Jeová responde nhas orason. El da-m pas déntu mi i un korason kalmu.” Nunka ka nu skese ma Jeová ta ‘libra di provason kes ki ta adora-l’. — 2 Ped. 2:9.</p><p><strong><sup>16</sup> <em>Pidi Jeová pa libra-u di tentason.</em></strong> Dja ki nos é inperfeitu, sénpri nu meste luta kóntra tentason di faze kuzê ki é mariadu. Satanás sta ta faze tudu kel ki el pode pa el bira kel luta li más difísil. Un di kes manera ki el ta faze kel-li é intxi nos menti ku diverson ki Jeová ka gosta. I kes diverson li pode pô-nu ta pensa na kuzas mariadu, ki pode bira-nu inpuru pa Jeová i ki pode pô-nu ta faze pekadus gravi. — Mar. 7:21-23; Tia. 1:14, 15.</p><p><strong><sup>17</sup></strong> Nu meste di ajuda di Jeová si nu krê vense tentason di faze kuzê ki é mariadu. Jizus faze kel pididu li kantu el inxina se disiplus faze orason: “Ka bu dexa-nu kai na tentason, má libra-nu di kel Malvadu.” (Mat. 6:13) Jeová krê djuda-nu, má nu meste pidi se ajuda. Dipôs ki nu faze orason ta pidi se ajuda, tanbê nu meste faze nos midjór pa ivita faze kuzas ki ta pô-nu ta kai na tentason. Nu pode faze nos midjór pa ivita lé i obi kes kuza mariadu ki é txeu konxedu na mundu di Satanás. (Sal. 97:10) Nu pode intxi nos menti di kuzas ki ta inkoraja-nu, sima lé i studa Bíblia, sisti runion i partisipa na pregason. Tanbê nu pode proteje nos manera di pensa. Jeová ta promete ma el ka ta dexa-nu pasa pa un tentason más di ki kel ki nu pode aguenta. — 1 Cor. 10:12, 13.       </p>
</div>
</div>
</div>
</body>
</html>
