<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split14.xhtml#pcitationsource1">^ <span id="pcitation1"></span><strong>***w23 setenbru pp. 24-25 Imita Pedru i ka bu dizisti***</strong></a><br /><strong><sup>14</sup></strong> Jeová ku Jizus ka ta dizisti di nos. Dipôs ki Pedru nega Jizus, el tinha ki tomaba un disizon inportanti. El ta dizistiba ô el ta kontinuaba ta ser disiplu di Jizus? Jizus inplora Jeová pa ka dexa Pedru perde se fé. Jizus fla Pedru sobri kel orason ki el faze i el mostra kunfiansa ma Pedru dipôs ta voltaba i el ta daba se irmons forsa. (Luk. 22:31, 32) Kantu Pedru lenbra di kuzê ki Jizus fla-l, kel-la da-l forsa. Óras ki nu ten un disizon inportanti pa nu toma, Jeová pode uza ansions pa da-nu kel forsa ki nu meste pa nu kontinua fiel. (Efé. 4:8, 11) Paulu, ki dja ten txeu ténpu ki é ansion, ta tenta faze kel-li. El ta tenta pidi kes algen ki sta pensa na dizisti pa pensa na modi ki Jeová atrai-s pa verdadi. Dipôs, el ta da-s serteza ma amor lial ka ta dexa Jeová dizisti di es. El fla: “Dja N odja txeu algen ki staba dizanimadu ta aguenta firmi ku ajuda di Jeová.”    </p><p><strong><sup>15</sup></strong> Sima Jeová da Pedru i kes otu apóstlu kes kuza ki es staba ta meste, el ta da-nu kes kuza ki nu meste óras ki nu ta poi trabadju di pregason na primeru lugar na nos vida. (Mat. 6:33) Dipôs di Sugundu Géra na Mundu Interu, <em>Horst</em>, ki dja nu papiaba di el antis, pensa na bira pioneru. El éra txeu póbri i el tinha dúvida si el ta konsigi sustentaba se kabésa na trabadju di pioneru. Kuzê ki el faze? El disidi odja si Jeová ta kuidaba di el. Pur isu, el pasa un simana interu na pregason duránti vizita di enkaregadu di grupu di kongregason. Na fin di kel simana, el fika dimiradu kantu kel enkaregadu di grupu di kongregason da-l un invelópi ku dinheru, má ki ka tinha nómi. El tinha dinheru ki ta txigaba pa sustentaba el na se trabadju di pioneru duránti alguns mês. Pa <em>Horst</em> kel prezenti li éra un garantia ma Jeová ta kuidaba di el. El pasa réstu di se vida ta poi Reinu na primeru lugar. — Mal. 3:10.</p>
</div>
</div>
</div>
</body>
</html>
