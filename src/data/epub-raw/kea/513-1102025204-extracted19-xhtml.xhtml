<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split19.xhtml#pcitationsource1">^ <span id="pcitation1"></span><strong>***w23 dizenbru p. 7 Modi ki fé djuntu ku óbras ta pô-nu ta bira justu***</strong></a><br /><strong><sup>16</sup></strong> Romanus kapítlu 4 ta distaka otu kuza inportanti ki nu pode prende di Abraon. Kel kapítlu li ta mostra ma nu meste kontinua ta ten speransa. Jeová promete ma através di Abraon ‘txeu nason’ ta ben sérba abensuadu. Pensa na kel speransa sábi dimás ki Abraon tinha! (Gén. 12:3; 15:5; 17:4; Rom. 4:17) Má, mésmu kantu Abraon tinha 100 anu i Sara tinha 90 anu, kel promésa ma es ta tinha un fidju inda ka kunpriba. Pa ómis, ta parse ma éra inposível Abron ku Sara tinha un fidju. Kel-li poi fé di Abraon na prova. Paulu skrebe: “Má ku bazi na speransa, el tinha fé ma el ta biraba pai di txeu nason”. (Rom. 4:18, 19) I ti ki enfin kel ki Abraon staba ta spera kontise. El bira pai di Izaki, ki éra kel fidju ki el staba ta spera. — Rom. 4:20-22.</p><p><strong><sup>17</sup></strong> Nu pode ten aprovason di Jeová i nu pode txomadu di algen justu i ser se amigu, sima Abraon. Na verdadi, Paulu distaka kel-li kantu ki el skrebe: “Kes palavra “Deus fla ma el é” ka skrebedu sô pamodi [Abraon], má tanbê pamodi nos. Nos tanbê, Deus pode fla ma nos é justu, pamodi nu ta kridita na El, ki resusita Jizus”. (Rom. 4:23, 24) Sima Abraon, nu meste ten fé ku óbras i tanbê speransa. Na kapítlu 5, Paulu kontinua ta pâpia di speransa i nu ta ben pâpia di kel-li na kel otu studu.</p>
</div>
</div>
</div>
</body>
</html>
