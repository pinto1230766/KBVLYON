<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split11.xhtml#pcitationsource1">^ <span id="pcitation1"></span><strong>***w23 julhu pp. 6-7 Bu sta prontu pa grandi tribulason?***</strong></a><br /><strong><sup>14</sup></strong> Nos tanbê nu pode mostra amor pa nos irmons ku irmans óras ki nu ta bira ses amigu i nu ta pasa ténpu ku es. Kel-li txeu bês ta pô-s ta mostra amor pa nos tanbê. (2 Kor. 6:11-13) Odja spiriénsia di Ana i di se maridu. Poku ténpu dipôs ki es muda pa ses novu diziginason di misionáriu na Áfrika, COVID-19 kumesa. Pamodi kel-li, es ka pode staba djuntu ku ses kongregason i ka éra fásil konxeba irmons ku irmans. Kuzê ki kel kazal li faze pa mostra amor? Es ta fazeba xamada ku vídiu pa pâpia ku irmons i irmans i fla-s ma es tinha gana di konxe-s midjór. Kes família mostra gratidon pa amor ki kes misionáriu mostra-s, i txeu bês es kumesa ta txoma-s i ta manda-s mensajen. Pamodi ki kes misionáriu tenta konxe kes irmon ku irmans? Ana fla: “Nunka N ka ta skese di kes irmon ku irmans ki mostra amor pa mi i pa nha família na kes momentu sábi i na kes momentu kasábi. Ses izénplu motiva-m pa N mostra amor.”</p><p><strong><sup>15</sup></strong> Txeu di nos ta sta na kongregasons ki ten irmons i irmans ki é diferenti di nos i ki ten manera di ser diferenti. Nu pode bira nos amor pa tudu es más fórti óras ki nu ta konsentra na ses bons kualidadi. Un irman ki txoma Vanesa, ki ta mora na Nova Zilándia, ta atxaba difísil da dretu ku alguns irmon na se kongregason. Má el disidi ma envês di tenta ivita alguns algen ki tinha manera di ser ki ta iritaba el, el debe pasaba más ténpu ku es. Kel-li djuda-l odja kuzê ki Jeová ta ama na kes irmon. El fla: “Pamodi nha maridu bira enkaregadu di grupu di kongregason, nu ta pasa ténpu ku txeu irmon i irmans ki ten manera di ser diferenti. I pa mi é más fásil da dretu ku es. Gósi N gosta di algen diferenti. É klaru ki Jeová tanbê gosta di kel-li, pamodi kes algen ki el ta atrai pa se organizason é diferenti di kunpanheru.” Óras ki nu ta prende odja otus algen sima Jeová ta odja-s, nu ta prova ma nu ta ama-s. — 2 Kor. 8:24.</p><p><strong><sup>16</sup></strong> Amor ta ben ser inportanti na grandi tribulason. Óras ki grandi tribulason kumesa, na undi ki nu ta atxa proteson? Odja kuzê ki Jeová fla se povu pa faze kantu Babilónia na ténpu antigu atakadu: ‘Nhos bai, nha povu, nhos entra na nhos kuartu i nhos fitxa pórta nhos tras. Nhos sukundi pa poku ténpu, ti ki kel raiba pasa.’ (Isa. 26:20) Talvês nu ten ki ben sigi kes mésmu orientason li duránti grandi tribulason. ‘Kuartu’ pode krê fla nos kongregason. Na grandi tribulason nu ta atxa kel proteson ki Jeová promete si nu kontinua unidu ku nos irmons. Pur isu, nu debe sforsa txeu gósi, ka sô pa aguenta nos irmons ku irmans, má tanbê pa ama-s. Nos salvason pode dipende di kel-li!</p>
</div>
</div>
</div>
</body>
</html>
