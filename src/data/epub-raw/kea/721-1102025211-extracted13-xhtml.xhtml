<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split13.xhtml#pcitationsource1">^ <span id="pcitation1"></span><strong>***w23 julhu p. 3 Bu sta prontu pa grandi tribulason?***</strong></a><br /><strong><sup>5</sup></strong> Kes kriston na ténpu di apóstlus meste aguentaba firmi. (Ebr. 10:36) Es tinha kes mésmu prubléma ki maioria di algen ki ta viveba na kel ténpu tinha. Má tanbê, es tinha otus prubléma pamodi es éra sigidoris di Jizus. Txeu di es pirsigidu ka sô pa xéfis di relijion di judeus i autoridadis di Roma, má tanbê pa ses própi família. (Mat. 10:21) I es tinha ki tomaba kuidadu pa kes ensinu falsu di kes ki bandona Jeová i ki staba ta tenta dividi kongregason ka ta influensiaba es. (Atus 20:29, 30) Má kes irmon aguenta firmi. (Apo. 2:3) Modi ki es faze kel-li? Es ta pensaba ku kuidadu na izénplu di kes algen ki aguenta firmi ki sta na Skrituras, sima Jó. (Tia. 5:10, 11) Es ta fazeba orason ta pidi forsa. (Atus 4:29-31) I es ta konsentraba na kes bon rezultadu pamodi es aguenta firmi. — Atus 5:41.</p><p><strong><sup>6</sup></strong> Nos tanbê nu pode aguenta firmi si nu studa sénpri i nu midita na izénplus di kes algen ki aguenta firmi, ki sta na Palavra di Deus i na nos publikasons. É kel-li ki djuda un irman di Albánia, ki txoma Merita, aguenta opozison ku violénsia di se família. El fla: “Stória di Jó ki sta na Bíblia, mexe txeu ku mi. El sufri txeu i enbóra el ka sabia kenha ki teneba el ta sufri, el fla: ‘Ti N móre, N ta mante nha lialdadi!’ (Jó 27:5) I N pensa na modi ki prublémas di Jó éra mutu más difísil ki di meu. Enbóra Jó ka sabia kenha ki pô-l ta sufri, ami N sabia kenha ki éra kulpadu pa nhas prubléma.”</p>
</div>
</div>
</div>
</body>
</html>
