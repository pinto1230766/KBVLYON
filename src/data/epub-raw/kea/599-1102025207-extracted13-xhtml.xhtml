<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split13.xhtml#pcitationsource1">^ <span id="pcitation1"></span><strong>***w23 agostu pp. 24-25 Kontinua ta mostra paxénxa***</strong></a><br /><strong><sup>14</sup></strong> Má i si kel ki nu staba ta spera sobri fin inda ka kunpri? Talvês dja dura ki nu sta ta spera pa fin ben. Nu pode ten medu ma fin ka ta atxa-nu ku vida. Kuzê ki pode djuda-nu kontinua ta spera ku paxénxa? Odja izénplu di Abraon. Kantu Abraon tinha 75 anu i el ka tinha fidju, Jeová promete-l: ‘N ta bira-u un nason grandi’. (Gén. 12:1-4) Abraon odja kel promésa li ta kunpri? El odja sô un párti. Dipôs ki Abraon pasa na riu Eufratis i dipôs di spera 25 anu, el odja Jeová ta faze un milagri i se fidju Izaki nase. I dipôs di spera más 60 anu, el odja se nétus, Izaú ku Jakó, ta nase. <strong>(Lé Ebreus 6:15.)</strong> Má Abraon nunka ka odja se disendentis ta bira un nason grandi i ta erda kel téra ki Deus prometeba. Kel ómi fiel li tinha un amizadi fórti ku se Kriador. (Tia. 2:23) I óras ki Abraon ben resusitadu, el ta ben fika txeu kontenti di sabe ma pamodi se fé i se paxénxa, tudu nason di téra abensuadu! (Gén. 22:18) Kuzê ki nu ta prende? Nu pode ka odja tudu promésa di Jeová ta kunpri gósi. Má si nu ten paxénxa sima Abraon, nu pode ten serteza ma Jeová ta rekonpensa-nu gósi i mutu más inda na kel mundu novu ki el promete-nu. — Mar. 10:29, 30.</p>
</div>
</div>
</div>
</body>
</html>
