<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split27.xhtml#pcitationsource1">^ <span id="pcitation1"></span><strong>***w24 janeru p. 28 Jeová ten txeu amor pa bo***</strong></a><br /><strong><sup>9</sup></strong> Jeová tanbê mostra ma el ta ama kes skodjedu ku spritu santu. <strong>(Lé Romanus 5:5.)</strong> Repara kel palavra “bazadu”. Un livru ta konpara kel palavra li ku “un korenti di agu ta kai riba nos”. Kel izénplu li ta mostra ma Jeová ta ama kes skodjedu ku spritu santu txeu! I es sabe ma Deus ‘ta ama-s’. (Judas 1) Apóstlu Juan mostra modi ki el staba ta xinti kantu ki el skrebe: “Nhos odja ki tipu di amor ki nos Pai mostra-nu, asi pa nu pode txomadu fidjus di Deus!” (1 Juan 3:1) Amor di Jeová é sô pa kes skodjedu ku spritu santu? Nau, Jeová prova ma el ta ama nos <strong><em>tudu.</em></strong></p><p><strong><sup>10</sup></strong> Kal ki é maior próva di amor di Jeová ki nu ten? É resgati. Kel-li é kel próva di amor más grandi ki dja mostradu na mundu! (Juan 3:16; Rom. 5:8) Jeová dexa se Fidju, ki ten txeu valor pa el, móre pa tudu algen, asi pa nos pekadu purduadu i pa nu pode ser Se amigus. (1 Juan 4:10) Sima nu ta midita na présu ki Jeová i Jizus paga, más nu ta konsigi intende modi ki es ta ama kada un di nos txeu. (Gál. 2:20) Jeová ka paga resgati sô pamodi se justisa. Resgati é un prezenti ki nu dadu ku amor. Jeová mostra ma el ta ama-nu kantu ki el sakrifika kel ki tinha más valor pa el, Jizus. Jeová dexa se Fidju sufri i móre pa djuda-nu.</p>
</div>
</div>
</div>
</body>
</html>
