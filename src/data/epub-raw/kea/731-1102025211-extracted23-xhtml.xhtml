<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split23.xhtml#pcitationsource1">^ <span id="pcitation1"></span><strong>***w23 otubru p. 20 Studa Palavra di Deus ku kuidadu***</strong></a><br /><strong><sup>7</sup></strong> Deus fla Adon ku Eva kal ki éra se vontadi pa es. El fla-s: ‘Nhos ten fidjus i nhos bira txeu; nhos intxi téra i nhos manda na tudu kriatura bibu’ na téra. (Gén. 1:28) Kantu Adon ku Eva rabela, tudu algen bira pekador, má kel-li ka inpidi Jeová di faze se vontadi, sô el muda manera di faze se vontadi. Lógu dipôs, Jeová disidi kria un Reinu na séu pa kunpri vontadi ki el tinha désdi komésu pa algen i pa téra. <strong>(Lé Mateus 25:34.)</strong> Na se ténpu, Jeová manda se Fidju pa téra pa inxina algen sobri Reinu i pa da se vida pa salva-nu di pekadu i di mórti. Dipôs, Jizus resusitadu pa ba vive na séu i pa bira Rei di Reinu di Deus. Má inda ten mutu más kuza ki bu pode prende sobri vontadi di Deus.</p><p><strong><sup>8</sup></strong> Téma prinsipal di Bíblia é santifikason di nómi di Jeová. Kel-li ta ben kontise óras ki el kunpri se vontadi pa téra através di se Reinu, ki Jizus Kristu sta ta governa. Vontadi di Jeová ka pode mudadu. El promete ma tudu ta ben kontise sima el fla. (Isa. 46:10, 11, nótas di rodapé; Ebr. 6:17, 18) Ku ténpu, téra ta ben bira un paraízu na undi ki kes disendenti di Adon ku Eva ki é justu ta sta perfeitu i es ta ben ‘vive pa tudu ténpu.’ (Sal. 22:26) Má, Jeová ten mutu más kuza pa ben faze. Vontadi más grandi di Jeová é djunta tudu se sérvus na séu i na téra pa adora-l sima un família. Nton, tudu algen ta ben ser lial i es ta ben obi ku Jeová sima kel Algen Más Grandi. <strong>(Lé Efézius 1:8-11.)</strong> Bu ka ta fika dimiradu di odja modi ki Jeová sta ta kunpri se vontadi?</p>
</div>
</div>
</div>
</body>
</html>
