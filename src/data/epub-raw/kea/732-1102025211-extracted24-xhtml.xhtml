<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split24.xhtml#pcitationsource1">^ <span id="pcitation1"></span><strong>***w23 novenbru pp. 14-15 Bu pode ten serteza ma Jeová ta djuda-u na ténpus difísil***</strong></a><br /><strong><sup>2</sup></strong> Kes judeu ki vive tudu ses vida na Babilónia, meste tinha un fé fórti pa dexaba ses vida sábi na Babilónia i viajaba pa un lugar ki maioria di es ka konxeba dretu. Kantu es txiga, lógu es kumesa ta ten prublémas pamodi falta di dinheru, prublémas na pulítika i opozison. Pur isu, foi difísil pa alguns konsentra na konpo ténplu di Jeová. Nton, pa vólta di anu 520 A.K., Jeová manda dôs proféta, Ajeu ku Zakarias, pa djuda povu rekupera ses zelu pa adorason di Jeová. (<em>Ageu 1:1</em>; Zac. 1:1) Sima nu ta ben odja, trabadju di kes dôs proféta li tevi bons rezultadu. Má, uns 50 anu dipôs, kes judeu ki voltaba pa Jiruzalen mesteba di koraji otu bês. Esdras, un kopista ki konxeba Lei dretu, sai di Babilónia pa bai Jiruzalen pa da povu di Deus koraji i pa djuda-s poi adorason di Jeová na primeru lugar na ses vida. — Esd. 7:1, 6.</p><p><strong><sup>3</sup></strong> Kes profesia di Ajeu i Zakarias djuda povu di Deus na pasadu kontinua ta kunfia na Jeová duránti opozison. Tanbê, es pode djuda-nu oji kontinua ta kunfia na apoiu di Jeová sikrê ku prublémas ki nu ta pasa pa es na nos vida. <strong>(Lé <em>Provérbios 22:19</em>.)</strong> Timenti nu ta analiza kel mensajen di Deus ki Ajeu i Zakarias fla povu i izénplu di Esdras, nu ta ben responde kes pergunta li: Modi ki kes judeu fika afetadu pamodi kes prubléma? Pamodi ki nu debe kontinua konsentradu na faze vontadi di Deus duránti ténpus difísil? I modi ki nu pode bira nos kunfiansa más fórti na Jeová na ténpus difísil?</p>
</div>
</div>
</div>
</body>
</html>
