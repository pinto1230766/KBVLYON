<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split18.xhtml#pcitationsource1">^ <span id="pcitation1"></span><strong>***w23 otubru p. 28 Da valor pa priviléjiu di adora Jeová na se ténplu spritual***</strong></a><br /><strong><sup>13</sup> <em>Manera ki sérvus di Jeová ta adora-l gósi.</em></strong> Jeová skodje alguns disiplu di Jizus ku spritu santu i es ten un amizadi spesial ku El. Kes 144 mil skodjedu ta ben ser saserdóti na séu djuntu ku Jizus. (Apo. 1:6; 14:1) Kel lugar <strong><em>Santu</em></strong> di tabernákulu ta reprizenta ma es adotadu sima fidjus spritual di Deus timenti inda es sta na téra. (Rom. 8:15-17) Kel lugar <strong><em>Más Santu</em></strong> di tabernákulu ta reprizenta séu, undi ki Jeová ta mora. “Kel kurtina” ki ta siparaba kel lugar Santu di kel lugar Más Santu, ta reprizenta korpu di Jizus. Timenti el tinha un korpu di karni el ka ta pode entraba na séu sima kel Saserdóti Prinsipal Más Grandi di ténplu spritual. Kantu Jizus oferese se korpu pa salva tudu algen el abri kaminhu pa vida na séu pa tudu kes kriston skodjedu. Es tanbê es debe dexa ses korpu di karni pa tras pa resebe ses rekonpénsa na séu. (Ebr. 10:19, 20; 1 Kor. 15:50) Dipôs ki Jizus resusitadu, el entra na kel lugar Más Santu di ténplu spritual undi ki tudu kes kriston skodjedu ku spritu santu ta ba djunta ku el dipôs.</p>
</div>
</div>
</div>
</body>
</html>
