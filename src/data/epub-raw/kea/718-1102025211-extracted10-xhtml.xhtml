<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split10.xhtml#pcitationsource1">^ <span id="pcitation1"></span><strong>***w23 otubru p. 10 Bu sta “prontu pa obi”?***</strong></a><br /><strong><sup>15</sup></strong> Jeová ta pidi-nu pa nu “obi ku kes ki ta orienta” kongregason. (Ebr. 13:17) Jizus é nos Líder i el é perfeitu. Má kes irmon ki el skodje pa orienta kongregason é inperfeitu. Nu pode sforsa pa obi ku es prinsipalmenti si es ta pidi-nu pa faze algun kuza ki nu ka krê faze. Apóstlu Pedru resebe un orientason ki na komésu el ka krê obiba. Kantu un anju fla-l pa el kume kes animal ki éra inpuru, di akordu ku Lei di Muizés, Pedru nega faze kel-li ka sô un bês, má três bês. (Atus 10:9-16) Pamodi ki el nega? Pamodi kel novu orientason ka ta fazeba sentidu pa el. El staba kustumadu na faze kuzas di un manera diferenti. Si Pedru atxa difísil obi ku orientason di un anju perfeitu, imajina modi ki pode ser difísil pa nos obi ku orientason di ómis inperfeitu!</p><p><strong><sup>16</sup></strong> Apóstlu Paulu staba “prontu pa obi” sikrê óras ki el ta resebeba orientasons ki ta parse ma ka ta fazeba mutu sentidu. Kes irmon judeu obi alguns mintira sobri Paulu, ma el staba ta inxina kes judeu “bandona lei di Muizés” i ma el ka staba ta ruspeta Lei di Muizés. (Atus 21:21) Ansions di Jiruzalen orienta Paulu pa leba kuatu ómi pa ténplu i pa faze serimónia di purifikason pa mostra ma el staba ta obi ku Lei. Má Paulu sabia ma kes irmon ka staba dibaxu di Lei. I el ka fazeba nada mariadu. Má simé, Paulu obidese lógu. El ‘leba kes ómi ku el i el faze serimónia di purifikason djuntu ku es’. <strong>(Lé Atus 21:23, 24, 26.)</strong> Pamodi Paulu obi ku orientason el djuda irmons kontinua unidu. — Rom. 14:19, 21.</p>
</div>
</div>
</div>
</body>
</html>
