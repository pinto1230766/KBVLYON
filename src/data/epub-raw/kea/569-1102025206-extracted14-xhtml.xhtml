<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split14.xhtml#pcitationsource1">^ <span id="pcitation1"></span><strong>***w23 setenbru pp. 21-22 Imita Pedru i ka bu dizisti***</strong></a><br /><strong><sup>6</sup></strong> Sikrê ku kes kuza ki Pedru odja i el obi, el kontinua ta luta kóntra se frakézas. Odja alguns izénplu. Kantu Jizus fla ma el ta sufreba i ma el ta moreba pa kunpri profesias di Bíblia, Pedru txoma-l atenson. (Mar. 8:31-33) Txeu bês, Pedru i kes otu apóstlu diskuti sobri kal di es ki éra más grandi. (Mar. 9:33, 34) Na kel noti antis di Jizus móre, Pedru ataka un ómi i el korta-l orédja. (Juan 18:10) Na kel mésmu noti, Pedru xinti medu i três bês el nega ma el konxeba se amigu Jizus. (Mar. 14:66-72) Kel-li poi Pedru ta txora ku txeu mágua. — Mat. 26:75.</p><p><strong><sup>7</sup></strong> Jizus ka dizisti di se apóstlu ki staba dizanimadu. Dipôs ki Jizus resusitadu, el da Pedru oportunidadi di mostra ma inda el ta amaba el. Jizus konvida Pedru pa ser pastor di se ovelhas ku umildadi. (Juan 21:15-17) Pedru staba prontu pa faze kuzê ki Jizus fla-l. El staba na Jiruzalen na dia di Pentikósti i el foi un di kes primeru ki skodjedu ku spritu santu.</p>
</div>
</div>
</div>
</body>
</html>
