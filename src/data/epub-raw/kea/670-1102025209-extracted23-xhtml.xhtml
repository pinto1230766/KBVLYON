<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split23.xhtml#pcitationsource1">^ <span id="pcitation1"></span><strong>***w23 otubru pp. 18-20 Studa Palavra di Deus ku kuidadu***</strong></a><br /><strong><sup>3</sup></strong> Pa nu intende dretu tudu párti di Palavra di Deus, nu debe prende kes verdadi más profundu ki sta na Bíblia. Apóstlu Paulu insentiva se irmons ku irmans pa studa Palavra di Deus ku kuidadu, pa es “konsigi intende dretu kal ki é <strong><em>largura</em></strong>, <strong><em>kunprimentu</em></strong>, <strong><em>altura</em></strong> i <strong><em>fundura</em></strong>” di verdadi. Asi, es ta konsigi fikaba “ku raís [más] finkadu na alisérsi” di ses fé. <strong>(Lé Efézius 3:14-19.)</strong> Nu meste faze mésmu kuza. Nu ben odja modi ki nu pode studa Palavra di Deus ku kuidadu pa nu pode pruveta dretu tudu kes jóia ki el ten.</p><p><strong>STUDA KES VERDADI MÁS PROFUNDU DI BÍBLIA</strong></p><p><strong><sup>4</sup></strong> Nu ka krê intende sô kes verdadi prinsipal di Bíblia. Ku ajuda di spritu santu di Deus nu sta ku gana di prende “ti kes kuza profundu di Deus.” (1 Kor. 2:9, 10) Pamodi ki bu ka ta kumesa ta studa kes verdadi más profundu di Bíblia pa bu pode bira más amigu di Jeová? Pur izénplu, bu pode piskiza más sobri modi ki Jeová mostra se amor pa se sérvus na pasadu i modi ki kel-li ta prova ma el ta ama-u tanbê. Bu pode piskiza tanbê modi ki adorason di Jeová éra organizadu na Israel i konpara ku modi ki Jeová krê pa nu adora-l gósi. Ô talvês, bu pode studa ku kuidadu kes profesia ki Jizus kunpri duránti se vida i se trabadju di pregason li na téra.</p><p><strong><sup>5</sup></strong> Alguns studanti ki gosta di studa Bíblia perguntadu kal ki é alguns di kes kuza más profundu ki es gosta di studa na Palavra di Deus. Bu pode odja alguns di kes kuza ki es fla na kuadru “Sujistons pa studu pesoal.” Bu pode fika txeu kontenti na studa kes asuntu li ku ajuda di <em>Índice das publicações da Torre de Vigia</em> ô <em>Guia de pesquisa para Testemunhas de Jeová.</em> Studa kes verdadi más profundu di Bíblia pode bira bu fé más fórti i djuda-u ‘atxa konhisimentu di Deus.’ (Pro. 2:4, 5) Gósi, nu ben odja alguns di kes verdadi más profundu di Bíblia ki nu pode studa ku kuidadu.</p>
</div>
</div>
</div>
</body>
</html>
