<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split12.xhtml#pcitationsource1">^ <span id="pcitation1"></span><strong>***w23 agostu p. 3 Prende ku izénplu di Daniel***</strong></a><br /><strong><sup>4</sup></strong> Un algen ki ten koraji pode xinti medu, má el ka ta dexa medu inpidi-l di faze kel ki é dretu. Daniel éra un jóven ki tinha txeu koraji. Odja dôs situason ki el mostra koraji. Kel primeru kontise talvês dôs anu dipôs ki kes algen di Babilónia distrui Jiruzalen. Nabukudunuzor, rei di Babilónia, tevi un sonhu di un státua grandi ki ta daba medu. El fla ma el ta mataba tudu kes sábiu i Daniel tanbê, si es ka flaba el kuzê ki kel sonhu krê flaba. (Dan. 2:3-5) Daniel tinha ki ajiba rápidu pamodi si el ka fazeba kel-li txeu algen ta moreba. Pur isu, ‘Daniel bai ti rei i el pidi-l un ténpu pa el pode flaba rei kuzê ki kel sonhu siginifikaba.’ (Dan. 2:16) Kel-li ta mostra ma Daniel éra un algen ki tinha koraji i fé. Bíblia ka ta fla si antis Daniel dja flaba kuzê ki un sonhu siginifika. El pidi se amigus, ki gentis di Babilónia poi nómi di Sadraki, Mezaki i Abidinegu, ‘pa es ora pa Deus mostra-s mizerikórdia sobri kel segredu li’. (Dan. 2:18) Jeová responde kes orason. Ku ajuda di Deus, Daniel fla Nabukudunuzor kuzê ki se sonhu krê flaba. Asi Daniel, se amigus i kes otu sábiu ka móre.</p>
</div>
<div class="extPubRef"><p><a href="1102025204-split12.xhtml#pcitationsource2">^ <span id="pcitation2"></span><strong>***w23 agostu p. 4 Prende ku izénplu di Daniel***</strong></a><br /><strong><sup>7</sup></strong> Daniel studa kes kuza ki kes proféta di Deus skrebe i kel-li ta inkluiba kes profesia di Jeremias. Ku bazi na kel studu li, dipôs Daniel da kónta ma judeus staba kuazi ta libertadu di Babilónia. (Dan. 9:2) Di serteza, kantu Daniel odja kel profesia di Jeová li ta kunpri se kunfiansa na el bira más fórti. I kes ki ta kunfia na Deus di tudu korason pode mostra txeu koraji. (Konpara ku Romanus 8:31, 32, 37-39.) I más inportanti, Daniel ta fazeba orason pa se Pai na séu txeu bês. (Dan. 6:10) El konfesa se pekadus pa Jeová i el fla-l modi ki el staba ta xinti. I Daniel pidi ajuda. (Dan. 9:4, 5, 19) Daniel éra un algen sima nos, el ka nase ku koraji. Má studa, faze orason i kunfia na Jeová djuda-l dizenvolve kel kualidadi li.</p>
</div>
</div>
</div>
</body>
</html>
