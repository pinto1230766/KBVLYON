<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split23.xhtml#pcitationsource1">^ <span id="pcitation1"></span><strong>***w23 maiu pp. 10-11 Modi ki Jeová ta responde nos orason***</strong></a><br /><strong><sup>9</sup> <em>El ta da-nu sabedoria.</em></strong> Jeová promete ma el ta da-nu kel sabedoria ki nu meste pa nu toma bons disizon. Nu meste di sabedoria di Jeová óras ki nu ta toma disizons ki pode muda nos vida, pur izénplu óras ki nu ta disidi si nu ta kaza ô nau. (Tia. 1:5) Odja izénplu di un irman soltera, ki txoma Maria. El staba kontenti na se trabadju di pionera fíksu, kantu el konxe un irmon. El fla: “Sima nu ba ta bira más amigu, nu xinti más atraídu pa kunpanheru. N sabia ma N tinha ki tomaba un disizon. N ora txeu sobri kel asuntu li. N mesteba di orientason di Jeová, má tanbê N sabia ma Jeová ka ta tomaba kel disizon pa mi.” El xinti ma Jeová responde se orasons ta pidi pa el da-l sabedoria. Modi? El faze piskiza na nos publikason ki djuda-l atxa respósta pa kes pergunta ki el tinha. Tanbê, el obi ku konsedjus ki ten sabedoria ki se mai da-l. Kes konsedju li djuda Maria analiza kuzê ki el staba ta xinti. Nton, el konsigi toma un disizon ku sabedoria.  </p><p><strong><sup>10</sup> <em>El ta da-nu puder pa aguenta firmi.</em></strong> Sima el faze ku apóstlu Paulu, Jeová ta da-nu forsa ki nu meste pa aguenta firmi óras ki nu ta pasa pa prublémas. <strong>(Lé Filipensis 4:13.)</strong> Odja modi ki Jeová djuda un irmon ki txoma Benjamin, aguenta situasons difísil. Timenti el staba jóven, Benjamin i se família mora na kanpus di rafujiadus na Áfrika. Benjamin fla: “N ora sénpri pa Jeová, ta pidi-l pa el da-m puder pa N faze kuzê ki ta dexaba el kontenti. Jeová responde nhas orason kantu el da-m pas déntu mi, koraji pa N kontinua ta prega i publikasons djuda-m kontinua ta ten un amizadi fórti ku el.” Tanbê el fla: “Lé spiriénsias di otus Tistimunha di Jeová i prende modi ki Jeová djuda-s aguenta firmi, pô-m más disididu na kontinua fiel.”</p><p><strong><sup>11</sup> <em>El ta uza nos irmons ku irmans.</em></strong> Na kel noti antis di Jizus móre, el faze orason. El inplora Jeová pa ka dexaba otus algen pensa ma el staba ta pâpia kóntra Deus i pa es ka kondenaba el pamodi kel-li. Envês di faze kel-li, Jeová djuda Jizus kantu el manda un anju la di séu pa da-l koraji. (Luk. 22:42, 43) Tanbê, Jeová pode djuda-nu através di un xamada ô vizita di un irmon ô di un irman ki pode inkoraja-nu. Nos tudu nu pode djobe oportunidadi pa fla ‘un palavra sábi’ pa nos irmon. — Pro. 12:25. </p>
</div>
</div>
</div>
</body>
</html>
