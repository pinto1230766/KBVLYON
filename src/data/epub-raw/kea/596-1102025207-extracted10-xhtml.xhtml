<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Agostu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025207-split10.xhtml#pcitationsource1">^ <span id="pcitation1"></span><strong>***w23 julhu p. 4 Bu sta prontu pa grandi tribulason?***</strong></a><br /><strong><sup>9</sup></strong> Repara kuzê ki kontise kantu kes irmon na Judea pasa pa un grandi fómi. Dipôs ki kongregason na Antiokia di Síria obi sobri kel fómi, di serteza es <strong><em>xinti</em></strong> konpaxon pa ses irmon na Judea. Má dipôs es mostra konpaxon pamodi es <strong><em>aji.</em></strong> “Sima kada un ta podeba, disiplus disidi manda ajuda pa irmons ki ta moraba na Judea.” (Atus 11:27-30) Enbóra irmons ki staba ta sufri pamodi fómi ta moraba lonji, kes irmon na Antiokia staba disididu na djuda-s. — 1 Juan 3:17, 18<em>.</em></p><p><strong><sup>10</sup></strong> Nos tanbê oji, nu ta mostra konpaxon pa nos irmons ku irmans, óras ki nu ta fika ta sabe ma es sta ta sufri pamodi un dizastri na naturéza. Nu ta aji rápidu. Pur izénplu, talvês nu ta pergunta ansions si nu pode djuda na un prujétu, nu ta faze kontribuisons pa trabadju ki ta fazedu na mundu interu ô nu ta ora pa kes irmon ki sta ta sufri pamodi un dizastri na naturéza. (Pro. 17:17) Pur izénplu, na 2020 kriadu más di 950 Kumison di ajuda na ténpu di dizastri na mundu interu pa kuida di kes irmon ki sufri pamodi COVID-19. Nu ta agradese txeu kes irmon ku irmans ki ta trabadja na kes Kumison pa djuda. Pamodi konpaxon, kes irmon ku irmans li ta leba kes kuza ki irmons meste, ta djuda-s kontinua ta sirbi Jeová i na alguns situason, es ta konpo ô torna faze ses kaza i lugaris di adorason. — Konpara ku 2 Koríntius 8:1-4.</p>
</div>
<div class="extPubRef"><p><a href="1102025207-split10.xhtml#pcitationsource2">^ <span id="pcitation2"></span><strong>***w23 julhu p. 6 Bu sta prontu pa grandi tribulason?***</strong></a><br /><strong><sup>12</sup></strong> Pamodi ki nu ta ben meste mostra konpaxon duránti grandi tribulason? Bíblia ta mostra ma kes algen ki ka ta apoia govérnus di kel mundu li, ta ben pasa pa prublémas gósi i duránti grandi tribulason. <strong>(Lé Apokalipse 13:16, 17.)</strong> Nos irmons ku irmans pode ben meste di ajuda pa ten kes kuza ki es meste pa es vive. Óras ki nos Rei, Jizus Kristu, ben pa faze julgamentu, nu krê pa el atxa-nu ta mostra konpaxon i pa el konvida-nu pa “erda Reinu”. — Mat. 25:34-40.</p>
</div>
</div>
</div>
</body>
</html>
