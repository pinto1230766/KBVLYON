<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split4.xhtml#pcitationsource1">^ <span id="pcitation1"></span><strong>***w23 maiu p. 15 Kontinua ta anda na ‘Kaminhu di Santidadi’***</strong></a><br /><strong><sup>6</sup></strong> ‘Kaminhu di Santidadi’. Kel-li é ka un nómi bunitu pa un strada? Pamodi ki kel strada txomadu di santu? ‘Algen inpuru’, ki é kalker judeu ki staba disididu na faze konportamentu mariadu, idolatria ô otus pekadu gravi, ka ta dexadu fikaba na Israel. Kes judeu ki voltaba ta biraba ‘un povu santu’ pa ses Deus. (Deut. 7:6) Má kel-li ka krê fla ma kes ki saíba di Babilónia ka meste fazeba mudansa pa agradaba Jeová.</p><p><strong><sup>7</sup></strong> Sima dja nu odjaba antis, ta parse ma maioria di kes judeu ki nase na Babilónia, dja staba kustumadu ku manera di pensa i konportamentu di kes algen na Babilónia. Txeu anu dipôs ki kes primeru judeu volta pa Israel, Esdras fika ta sabe ma alguns judeu kaza ku mudjeris ki ta adoraba kes deus falsu. (Êxo. 34:15, 16; Esd. 9:1, 2) Dipôs, Governador Neemias staba dimiradu kantu el fika ta sabe ma tinha mininus na Israel ki ka sabe papiaba língua di judeus. (Deut. 6:6, 7; Nee. 13:23, 24) Modi ki kes jóven ta prende amaba i adoraba Jeová si es ka ta intendeba ebraiku ki é kel língua prinsipal ki Palavra di Deus skrebedu na el? (Esd. 10:3, 44) Nton, kes judeu tinha txeu mudansa pa faze. Má ta sérba más fásil fazeba kes mudansa li na Israel, na undi ki adorason puru staba ta rekuperadu poku-poku. — Nee. 8:8, 9.</p>
</div>
</div>
</div>
</body>
</html>
