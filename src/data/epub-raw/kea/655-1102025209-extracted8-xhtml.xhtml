<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split8.xhtml#pcitationsource1">^ <span id="pcitation1"></span><strong>***w24 febreru pp. 5-6 “Nunka N ka ta bandona-u”!***</strong></a><br /><strong><sup>13</sup></strong> Dipôs di odja kes izénplu li, kuzê ki bu ta atxa ma ta kontise óras ki kes últimu skodjedu ku spritu santu lebadu pa séu? Nu ka meste nen pensa txeu. Na Bíblia, nu ta prende un verdadi sinplis i ki ta pô-nu ta fika trankuilu: <strong><em>Jeová nunka ka ta bandona se sérvus li na téra.</em> (Lé Ebreus 13:5b.)</strong> Sima Muizés i Elias, kel grupu pikinoti di skodjedu ku spritu santu ki sta toma kónta di povu di Deus oji, ta intende ma é inportanti trena otus. Pur izénplu, Grupu Enkaregadu di Óbra ta organiza txeu skóla pa ansions, pa enkaregadus di grupu di kongregason, pa irmons di Kumison di Filial, pa enkaregadus na Betel i otus irmon. Irmons di Grupu Enkaregadu di Óbra sta ta trena ajudantis na kes txeu kumison di Grupu Enkaregadu di Óbra. Kes ajudanti li sta ta kuida di manera fiel di kes txeu responsabilidadi ki es ten na organizason. Es sta priparadu pa kontinua kel trabadju di kuida di ovelhas di Jizus Kristu.</p><p><strong><sup>14</sup></strong> Ti gósi, dja nu odja klaru ma óras ki kes últimu skodjedu lebadu pa séu pértu di fin di grandi tribulason, adorason verdaderu ta kontinua ta fazedu na téra. Dja ki Jizus sta ta toma kónta di povu di Deus, nunka nu ka ta para di adora Jeová. Nu sabe ma na kel ténpu un grupu di nasons ki Bíblia ta txoma di Gogi di Magogi, ta ben ataka povu di Deus. (Eze. 38:18-20) Má kel ataki li ka ta dura txeu i el ka ta ten bons rezultadu. El ka ta konsigi inpidi povu di Deus di adora Jeová. Di serteza Jeová ta ben salva-nu! Na un vizon, apóstlu Juan odja kel “monti di algen” ki ta faze párti di otus ovelha di Kristu. Juan fladu ma kel “monti di algen” é kes ki “sai di grandi tribulason”. (Apo. 7:9, 14) Nton, nu sabe ku serteza ma Jeová ta ben salva-s!</p>
</div>
</div>
</div>
</body>
</html>
