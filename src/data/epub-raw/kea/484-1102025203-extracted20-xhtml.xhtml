<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split20.xhtml#pcitationsource1">^ <span id="pcitation1"></span><strong>***w23 setenbru p. 17 Mostra brandura krê fla ma bo é fórti***</strong></a><br /><strong><sup>12</sup></strong> Nu pode faze mésmu kuza óras ki un algen ta faze-nu otus pergunta difísil. Un koléga di skóla pode fla ma Tistimunhas di Jeová debe muda kuzê ki es ta atxa sobri ser omoseksual. El ta fla kel-li pamodi el ka ta intende dretu kuzê ki Tistimunhas di Jeová ta fla sobri ser omoseksual? Ô é pamodi el ten un amigu ô un família ki é omoseksual? El ta atxa ma nu ta ôdia kes algen ki é omoseksual? Talvês nu meste garanti-l ma nu ta preokupa ku tudu algen i ma nu ta ruspeta direitu ki kada algen ten di skodje kuzê ki el krê. (1 Ped. 2:17) I nu pode fla-l ma sigi leis di Bíblia sobri konportamentu ta djuda-nu.</p><p><strong><sup>13</sup></strong> Óras ki un algen ka ta konkorda ku nos, nu ka debe pensa lógu ma nu sabe na kuzê ki el ta kridita. (Titu 3:2) Pur izénplu, i si un koléga di skóla fla-u ma ka ta faze sentidu kridita na Deus? Bu debe pensa lógu ma el ta kridita na ivoluson i ma el sabe txeu kuza sobri kel asuntu li? Pode ser ki el sta ta ripiti kuzas ki el obi. Envês di kumesa ta pâpia sobri ivoluson, bu pode da bu koléga algun kuza pa el pensa na el. Talvês bu pode mostra-l un informason sobri kriason na jw.org. Pode ser ki dipôs el ta krê pâpia sobri un artigu ô un vídiu ki el atxa la. Mostra ruspetu di kel manera li pode djuda-l krê prende más sobri kuzê ki Bíblia ta fla.</p>
</div>
</div>
</div>
</body>
</html>
