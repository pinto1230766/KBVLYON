<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split7.xhtml#pcitationsource1">^ <span id="pcitation1"></span><strong>***w23 julhu pp. 16-17 “Nhos ser firmi, sénpri lial”***</strong></a><br /><strong><sup>12</sup> <em>Ideias falsu.</em></strong> Satanás ta uza “ideias falsu” i “kuzas di mundu” pa ingana i dividi algen. (Kol. 2:8) Na ténpu di apóstlus, kel-li ta inkluiba filozofias ku bazi na ideias di ómi, kes kuza ki judeus ta inxinaba ki ka tinha bazi na Skrituras i kel ensinu ma sigidoris di Jizus debe obiba ku Lei di Muizés. Kes ideia li ta inganaba algen pamodi es ta afastaba es di Jeová, ki é Fonti di sabedoria di verdadi. Oji, Satanás ta uza notísias i redi sosial pa spadja kes ideia di konspirason i kes notísia falsu ki xéfis di pulítika ta krê pa algen sabe. Kel-li kontise txeu duránti COVID-19. Txeu algen fika preokupadu dimás pamodi kes informason falsu li. Má kes Tistimunha di Jeová ki sigi orientason ki organizason da, ka tevi kel prubléma li. — Mat. 24:45.</p><p><strong><sup>13</sup> <em>Kuzas ki ta distrai-nu.</em></strong> Nu debe sta konsentradu na “kuzê ki é más inportanti”. (Fil. 1:9, 10) Óras ki nu sta distraídu nu ta perde txeu ténpu i forsa na kuzas ki ka bale péna. Kuzas ki nu ta kustuma faze sima kume, bebe, divirti i trabadja pode distrai-nu si nu dexa-s bira más inportanti na nos vida. (Luk. 21:34, 35) Tanbê, tudu dia nu ta obi txeu notísia sobri manifestason i asuntus di pulítika. Nu debe toma kuidadu pa nu ka dexa kes kuza li distrai-nu. Pamodi nu pode kumesa ta apoia un ladu na nos manera di pensa i na nos korason. Satanás ta uza tudu kes kuza li ki dja nu pâpia di el pa frakise nos disizon di faze kel ki é dretu. Nu ben odja modi ki nu pode luta kóntra kes kuza li i kontinua firmi.</p>
</div>
</div>
</div>
</body>
</html>
