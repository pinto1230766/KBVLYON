<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split17.xhtml#pcitationsource1">^ <span id="pcitation1"></span><strong>***w23 dizenbru p. 3 Modi ki fé djuntu ku óbras ta pô-nu ta bira justu***</strong></a><br /><strong><sup>6</sup></strong> Paulu fla ma óras ki un algen ta poi fé na Deus “kel ómi é justu pamodi se fé.” (Rom. 4:5) Paulu fla tanbê: “Di mésmu manera, Davidi tanbê pâpia di alegria di kel ómi ki Deus ta fla ma el é justu sen djobe pa se óbra: ‘Filís é kes ki purduadu kes kuza mariadu ki es faze i kes ki ses pekadu kubridu. Filís é kel ómi ki Jeová ka ta leba en kónta se pekadu di ninhun manera.’” (Rom. 4:6-8; Sal. 32:1, 2) Deus ta púrdua pekadu di kes ki ta mostra fé na el. El ta púrdua tudu kes kuza mariadu ki es faze i el ka ta lenbra di es más. Deus ta odja kes algen sima si es é justu pamodi ses fé.</p><p><strong><sup>7</sup></strong> Enbóra Abraon, Davidi i otus sérvu fiel di Deus txomadu di justu, es kontinua inperfeitu i pekador. Má pamodi ses fé, Deus ta odjaba es sima algen justu, prinsipalmenti óras ki el ta konparaba es ku kes ki ka tinha fé na el. (Efé. 2:12) Sima Paulu mostra na se karta, fé é un kuza inportanti pa nu pode ser amigu di Deus. Sima Abraon ku Davidi, si nu ten fé na Jeová tanbê nu pode ser se amigu.</p>
</div>
</div>
</div>
</body>
</html>
