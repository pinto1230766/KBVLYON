<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split9.xhtml#pcitationsource1">^ <span id="pcitation1"></span><strong>***w23 junhu pp. 22-23 Dexa grandi ruspetu pa Deus kontinua ta djuda-u***</strong></a><br /><strong><sup>7</sup></strong> Nu ben odja konviti di kel ‘mudjer tola’. <strong>(Lé <em>Provérbios 9:13-18</em>.)</strong> Sen vergónha, el ta konvida kes algen ki ka ten spiriénsia pa bai se kaza i pa kume ku el. Kuzê ki ta kontise dipôs? ‘Kes mortu i sen forsa sta la’. Talvês bu ta lenbra ma na kes kapítlu antis na <em>Provérbios</em>, nu ta atxa alguns konparason sima kel-li. Nu ta dadu avizu sobri ‘kel mudjer di má vida’ i ‘kel mudjer ki ta konporta mariadu’. Nu ta fladu: ‘Kaza di kel mudjer ki ta konporta mariadu ta leba algen pa mórti’. (Pro. 2:11-19) <em>Provérbios 5:3-10</em> ten un avizu sobri un otu ‘mudjer di má vida’ ki ‘se pé ta dixi pa mórti.’</p><p><strong><sup>8</sup></strong> Kes ki ta obi ‘kel mudjer tola’ ten ki disidi si es ta seta se konviti ô nau. Talvês nos tanbê nu ten ki toma un disizon sima kel-li. Kuzê ki nu ta faze si nu tentadu pa faze konportamentu seksual mariadu ô si dirapenti parse imajen di pornografia na nos aparelhu iletróniku ô na internet?</p><p><strong><sup>9</sup></strong> Nu ten bons motivu pa nu ka faze konportamentu seksual mariadu. ‘Kel mudjer tola’ fla: ‘Agu furtadu é dósi’. Kuzê ki é ‘agu furtadu’? Bíblia ta konpara relason seksual ki maridu ku mudjer pode faze ku kunpanheru ku agu frésku. (Pro. 5:15-18) Dja ki es é kazadu, es pode faze relason seksual ku kunpanheru. Má kel-li é diferenti di ‘agu furtadu’, ki pode krê fla faze konportamentu seksual mariadu. Kel-li txeu bês ta fazedu sukundidu, sima un ladron ki normalmenti ta furta sukundidu. ‘Agu furtadu’ pode parse dósi, prinsipalmenti si kes algen atxa ma ningen ka ta diskubri kuzê ki es faze. Fórti es sta inganadu! Jeová ta odja tudu kuza. Ka ten nada más kasábi di ki perde aprovason di Jeová. Nton, ka ten nada ‘dósi’ na faze kel-li. (1 Kor. 6:9, 10) Má é ka sô kel-li.</p>
</div>
</div>
</div>
</body>
</html>
