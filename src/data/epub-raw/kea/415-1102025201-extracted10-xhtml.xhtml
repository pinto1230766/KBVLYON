<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split10.xhtml#pcitationsource1">^ <span id="pcitation1"></span><strong>***w23 julhu pp. 15-16 “Nhos ser firmi, sénpri lial”***</strong></a><br /><strong><sup>6</sup> <em>Nu ta obi ku órdi di Jeová di ka seta konportamentu seksual mariadu.</em></strong> (Ebr. 13:4) Apóstlu Paulu fla pa nu poi ménbrus di nos korpu ta fika mortu ô pa nu faze di tudu pa nu kaba ku kalker dizeju mariadu. Nu ta ivita odja i faze kalker kuza ki pode pô-nu ta faze konportamentu seksual mariadu. (Kol. 3:5; Jó 31:1) Óras ki nu xinti tentadu na faze algun kuza mariadu, lógu nu ta ivita pensa ô faze kalker kuza ki pode prujudika nos amizadi ku Jeová.</p><p><strong><sup>7</sup></strong> Jeová ta spera pa nu ser “obidienti di korason”. (Rom. 6:17) Kuzê ki el ta fla-nu é sénpri midjór pa nos i nu ka pode muda se leis. (Isa. 48:17, 18; 1 Kor. 6:9, 10) Nu ta sforsa pa agrada Jeová i mostra mésmu atitudi di kel salmista ki fla: ‘N disidi obi ku bus lei na tudu situason, ti fin.’ (Sal. 119:112) Má Satanás ta tenta frakise nos disizon. Kuzê ki el ta uza pa faze kel-li?</p><p><strong>MODI KI SATANÁS STA TENTA FRAKISE NOS DISIZON?</strong></p><p><strong><sup>8</sup> <em>Pirsigison.</em></strong> Diabu ta uza violénsia i preson pa tenta frakise nos disizon. Se obijetivu é “satadja-nu”, ô kaba ku nos amizadi ku Jeová. (1 Ped. 5:8) Kes irmon na ténpu di apóstlus amiasadu, sotadu i matadu pamodi es staba disididu na kontinua firmi. (Atus 5:27, 28, 40; 7:54-60) Ti inda Satanás sta kontinua ta uza pirsigison. Nu ta odja kel-li klaru na manera ki nos irmons i irmans ta maltratadu di manera kruel na Rúsia i na otus país ki nos irmons ku irmans ta pirsigidu di un manera ô di otu.</p><p><strong><sup>9</sup> <em>Preson.</em></strong> Alén di pirsigison Satanás ta uza “armadilha”. (Efé. 6:11) Odja izénplu di un irmon ki txoma Bob, ki staba internadu pa faze un operason grandi. El fla kes dotor ma el ka ta setaba transfuzon di sangi di ninhun manera. Kel dotor ki sta ba operaba el fla ma el ta ruspetaba se disizon. Má na kel noti antis di operason, otu dotor ba djobe Bob dipôs ki família di Bob bai kaza. El fla Bob ma talvês es ka ta poba el sangi. Má es ta teneba sangi la pa es uza sô si es odja ma es mesteba el. Talvês kel dotor pensa ma Bob ta mudaba di ideia dja ki se família ka staba la. Má Bob kontinua firmi i el fla ma ka ta inporta kuzê ki kontise el ka ta tomaba sangi.</p>
</div>
</div>
</div>
</body>
</html>
