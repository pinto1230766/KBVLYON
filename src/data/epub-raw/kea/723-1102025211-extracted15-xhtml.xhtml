<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split15.xhtml#pcitationsource1">^ <span id="pcitation1"></span><strong>***w23 julhu pp. 10-11 Bira bu amor pa Jeová i pa otus más fórti***</strong></a><br /><strong><sup>11</sup></strong> Óras ki nu ta mostra amor i bondadi pa otus, txeu bês es ta odja ma nu sta tenta imita Jeová. I talvês nen nu ka ta imajina modi ki es ta da valor pa nos bondadi. Kaila, ki dja nu papiaba di el antis, ta lenbra ku amor di kes ki djuda-l. El fla: “N ten txeu gratidon pa tudu kes irman ki N krê txeu ki leba-m pa pregason. Es ta ba atxaba mi na nha kaza, es ta konvidaba mi pa ba kume algun kuza ku es i dipôs, es ta djudaba mi txiga kaza dretu. Gósi N ta da kónta ma kel-la ta izijiba txeu sforsu i es faze-l ku amor.” É klaru ki é ka tudu algen ki ta agradese-nu pa kuzê ki nu faze pa es. Kaila fla kel-li sobri kes algen ki djuda-l: “N ta gostaba di faze algun kuza pa tudu kes bondadi ki es mostra-m, má N ka sabe undi ki tudu es ta mora. Má Jeová sabe i N ta ora pa el rekonpensa-s.” Kaila ten razon. Jeová ta odja tudu kel bondadi ki nu ta faze pa otus, sikrê é poku. Pa el, kel bondadi ki nu ta faze pa otus é sima un sakrifisiu ki ten valor i sima un dívida ki el ta ben paga. — <strong>Lé <em>Provérbios 19:17.</em></strong></p>
</div>
<div class="extPubRef"><p><a href="1102025211-split15.xhtml#pcitationsource2">^ <span id="pcitation2"></span><strong>***w23 julhu pp. 11-12 Bira bu amor pa Jeová i pa otus más fórti***</strong></a><br /><strong><sup>13</sup></strong> Má i si antis bo éra ajudanti di kongregason ô ansion? Jeová ta lenbra di kes kuza ki bu faze na pasadu i di amor ki pô-u ta faze-s. (1 Kor. 15:58) Tanbê el ta odja amor ki bu sta kontinua ta mostra. Un irmon ki txoma Kristianu, fika diziludidu kantu el perde priviléjiu di ser ansion. Má el fla: “N disidi faze tudu kel ki N pode pa N sirbi Jeová ku amor sikrê mi éra ansion ô nau.” Ku ténpu, el diziginadu ansion otu bês. Kristianu fla: “N tinha un bokadinhu di medu di ser ansion otu bês. Má N disidi ma si Jeová, na se mizerikórdia, dexa-m ser ansion otu bês, N ta faze kel-li pamodi nha amor pa el i pa nhas irmon ku irmans.” </p>
</div>
<div class="extPubRef"><p><a href="1102025211-split15.xhtml#pcitationsource3">^ <span id="pcitation3"></span><strong>***w23 julhu p. 13 Bira bu amor pa Jeová i pa otus más fórti***</strong></a><br /><strong><sup>18</sup></strong> Jeová krê pa nos tudu bira nos amor pa el i pa otus más fórti. Sima nu prende, nu pode bira nos amor pa Jeová más fórti óras ki nu ta lé se Palavra, nu ta midita na el i nu ta pâpia ku el sénpri na orason. Nu pode bira nos amor más fórti pa nos irmons ku irmans óras ki nu ta djuda-s na kuzas ki es meste. Óras ki nos amor ta bira más fórti, nu ta bira más amigu di Jeová i di nos irmons ku irmans. I nu ta ser amigu di Jeová i di nos irmons pa tudu ténpu!</p>
</div>
</div>
</div>
</body>
</html>
