<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split21.xhtml#pcitationsource1">^ <span id="pcitation1"></span><strong>***w23 dizenbru pp. 3-4 Modi ki fé djuntu ku óbras ta pô-nu ta bira justu***</strong></a><br /><strong><sup>8</sup></strong> Dja ten txeu anu, ki xéfis di relijion sta ta pâpia di kuzê ki é más inportanti: fé ô óbras. Alguns xéfi di igreja ta inxina ma tudu kel ki bu meste faze pa salva é kridita na Sinhor Jizus Kristu. Talvês dja bu obi-s ta fla: “Seta Jizus i bu ta salva.” Ti bu pode obi-s ta fla kes palavra di Paulu li: “Deus ta fla ma el é justu sen djobe pa se óbra”. (Rom. 4:6) Má, otus ta fla ma “nu pode salva” si nu vizita kes lugar ki igreja ta fla ma é santu i si nu faze kuzas dretu. Pa prova ma kuzê ki es sta fla é verdadi es pode uza Tiagu 2:24, ki ta fla: “Un ómi ta txomadu justu pamodi óbra, i ka sô pamodi fé.”</p>
</div>
<div class="extPubRef"><p><a href="1102025202-split21.xhtml#pcitationsource2">^ <span id="pcitation2"></span><strong>***w23 dizenbru pp. 4-5 Modi ki fé djuntu ku óbras ta pô-nu ta bira justu***</strong></a><br /><strong><sup>10</sup></strong> Di ki “óbras” Paulu staba ta pâpia di es na Romanus 3 i 4? El staba ta pâpia prinsipalmenti di “kel ki lei ta fla,” ki é kel Lei di Muizés ki dadu na Monti Sinai. <strong>(Lé Romanus 3:21, 28.)</strong> Ta parse ma na ténpu di Paulu, alguns kriston judeu ta kriditaba ma inda es tinha ki obiba ku Lei di Muizés. Pur isu, Paulu uza izénplu di Abraon pa prova ma un algen ka meste sigi Lei di Muizés pa ser justu pa Deus. Envês di kel-li, Paulu splika na nu meste ten fé. Kel-li ta da-nu koraji pamodi el ta inxina-nu ma si nu ten fé na Deus i na Jizus Kristu nu pode ten aprovason di Deus.</p><p><strong><sup>11</sup></strong> Má kes “óbra” ki Tiagu pâpia di el na kapítlu 2 é ka mésmu kuza ki obi ku Lei di Muizés sima Paulu splika. Tiagu staba ta pâpia di óbras ô di kuzas ki kristons ta faze na ses dia-dia. É kes kuza li ki ta mostra si un sérvu di Deus ten fé di verdadi na el ô nau. Nu ben odja dôs izénplu ki Tiagu pâpia di el.</p>
</div>
</div>
</div>
</body>
</html>
