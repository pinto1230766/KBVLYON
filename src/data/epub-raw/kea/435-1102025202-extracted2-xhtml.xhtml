<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split2.xhtml#pcitationsource1">^ <span id="pcitation1"></span><strong>***w23 abril pp. 11-12 “Bu irmon ta ben labanta”!***</strong></a><br /><strong><sup>15</sup> Lé Juan 11:41-44<em>.</em></strong> Jizus bai pa sipultura di Lázaru i el pidi-s pa es tra kel pédra ki ta tapaba el. Marta ka krê pa es fazeba kel-la, pamodi el fla ma kel korpu debe dja staba ta txera. Jizus responde: “N ka flaba bo ma, si bu kriditaba, bu ta odjaba glória di Deus?” (Juan 11:39, 40) Dipôs, Jizus labanta róstu pa séu i el faze orason na meiu di tudu algen. El krê daba Jeová tudu glória pa kuzê ki staba ta ben kontise dipôs. Dipôs, Jizus fla ku vós altu: “Lázaru, ben pa fóra!” I Lázaru sai di sipultura. Jizus faze un kuza ki txeu algen ta atxaba ma éra inposível. — Odja nóta di studu na Juan 11:17<em>.</em></p><p><strong><sup>16</sup></strong> Kel stória ki sta na Juan kapítlu 11 ta bira nos fé na speransa di resureison más fórti. Di ki manera? Lenbra ma Jizus promete Marta: “Bu irmon ta ben labanta.” (Juan 11:23) Sima se Pai, Jizus tene gana i el ten puder di kunpri kel promésa li. Kantu el txora el mostra ma el ten un dizeju fórti di resusita algen i kaba ku tristéza ki mórti ta poi algen ta xinti. I na kel óra ki Lázaru sai di sipultura, Jizus prova otu bês ma el ten puder di resusita mortus. Tanbê, pensa na kuzê ki Jizus fla Marta: “N ka flaba bo ma, si bu <strong><em>kriditaba</em></strong>, bu ta <strong><em>odjaba</em></strong> glória di Deus?” (Juan 11:40) Nu ten bons motivu pa kridita ma Jeová ta ben kunpri se promésa di ben resusita kes algen ki dja móre. Má kuzê ki nu pode faze pa nos fé na resureison más fórti inda?</p>
</div>
</div>
</div>
</body>
</html>
