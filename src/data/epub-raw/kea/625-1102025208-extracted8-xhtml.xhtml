<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Setenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025208-split8.xhtml#pcitationsource1">^ <span id="pcitation1"></span><strong>***w23 junhu pp. 11-12 Sta sénpri prontu pa dia di Jeová***</strong></a><br /><strong><sup>11</sup></strong> Tanbê nu ta ama nos irmons i irmans. Nu ta mostra kel amor li óras ki nu “ta inkoraja i djuda kunpanheru”. <strong>(Lé 1 Tesalonisensis 5:11.)</strong> Sima trópas ta fika ladu-ladu na un géra, nu ta inkoraja kunpanheru. É klaru ki un trópa pode da se kunpanheru pankada duránti un géra. Má el ka ta faze-l di abuzu. Di mésmu manera, nunka nu ka ta mágua nos irmons i irmans di abuzu ô paga mal ku mal. (1 Tes. 5:13, 15) Tanbê, nu ta mostra nos amor óras ki nu ta ruspeta kes irmon ki ta toma kónta di kongregason. (1 Tes. 5:12) Kantu Paulu skrebe pa kes irmon na Tesalónika, ses kongregason ka tinha un anu inda ki formadu. Talvês kes ómi ki ta tomaba kónta di kongregason ka tinha txeu spiriénsia i es fadja txeu bês. Má simé, es ta mereseba ruspetu. Sima grandi tribulason ta fika más pértu, nu pode meste dipende di orientasons di ansions di nos kongregason más ki gósi. Nu pode ka konsigi ten orientasons di irmons di sédi mundial i di filial. Pur isu, désdi gósi é inportanti nu prende ama i ruspeta ansions di nos kongregason. Ka ta inporta kuzê ki kontise, nu ta mante sienti i nu ka ta konsentra na ses inperfeison. Envês di kel-li, nu debe konsentra na manera ki Jeová através di Jizus sta ta orienta kes ómi fiel li.</p><p><strong><sup>12</sup></strong> Sima un kapaseti ta proteje kabésa di un trópa, nos speransa di salvason ta proteje nos manera di pensa. Ten un speransa fórti ta djuda-nu rekonhese ma kes kuza ki es mundu li ta oferese-nu ka ten valor. (Fil. 3:8) Nos speransa ta djuda-nu kontinua kalmu i firmi. É kel-li ki kontise ku <em>Wallace</em> i Laurinda, ki ta sirbi na Áfrika. Sô na três simana, pai di <em>Wallace</em> i mai di Laurinda móre. I pamodi duénsa di COVID-19 es ka konsigi volta pa kaza pa sta djuntu ku ses família. <em>Wallace</em> fla: “Speransa di resureison ta djuda-m pensa na es. N ka ta pensa na modi ki es staba antis di es móre, má na modi ki es ta ben fika óras ki es resusita na mundu novu. Kel speransa li ta pô-m ta fika kalmu óras ki N sta txeu tristi ta pensa na tudu kuza ki kontise.”</p>
</div>
</div>
</div>
</body>
</html>
