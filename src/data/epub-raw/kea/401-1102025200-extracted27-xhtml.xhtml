<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split27.xhtml#pcitationsource1">^ <span id="pcitation1"></span><strong>***w24 janeru pp. 23-24 Jeová ta djuda-u duránti ténpus difísil***</strong></a><br /><strong><sup>10</sup> <em>Dizafiu.</em></strong> Óras ki kontise un kuza txeu difísil, ten dias ki nu pode xinti sen forsa i dizanimadu. Nu pode xinti sima un atléta ki antis ta koreba faxi, má ki gósi, pamodi un prubléma na pé, sta ta anda manku. Pode ser difísil faze kes kuza ki antis éra fásil nu faze ô nu pode ka ten vontadi más di faze kes kuza ki nu gostaba di faze. Sima Elias, nu pode xinti ma é difísil labanta i nu ta krê sô durmi. (<em>1 Reis 19:5-7</em>) Kuzê ki Jeová promete faze óras ki nu sta xinti sen forsa?</p><p><strong><sup>11</sup> <em>Modi ki Jeová ta djuda-nu.</em></strong> El promete ma el ta djuda-nu. <strong>(Lé <em>Salmo 94:18</em>.)</strong> Sima un atléta ki ten un prubléma na pé meste ajuda pa el anda, nos tanbê nu pode meste ajuda pa nu kontinua ta faze nos sirvisu pa Jeová. Na kes situason li, Jeová ta garanti-nu: ‘Ami, Jeová, bu Deus, N ta pega bu mô direita; Ami é kel ki ta fla-u: ‘Ka bu ten medu. N ta ba djuda-u.’ (Isa. 41:13) Rei Davidi xinti kel ajuda li. Kantu ki el pasa pa provasons i se inimigus krê mataba el, Davidi fla Jeová: ‘Bu mô direita ta susti-m’. (Sal. 18:35) Má modi ki Jeová ta da-nu se ajuda?</p><p><strong><sup>12</sup></strong> Jeová txeu bês, ta uza otus algen pa da-nu kel ajuda ki nu meste. Pur izénplu, kantu Davidi staba ta xinti sen forsa, se amigu Jonatan vizita-l i da-l forsa i koraji através di se palavras. (1 Sam. 23:16, 17) Di mésmu manera, Jeová skodje Elizeu pa da Elias kel ajuda ki el staba ta meste. (<em>1 Reis 19:16, 21; 2 Reis 2:2</em>) Oji Jeová pode uza família, amigus ô ansions pa djuda-nu. Má óras ki nu sta dizanimadu talvês nu ta krê fika lonji di otus algen. Nu ta krê fika nos sô i kel-li é un kuza normal. Kuzê ki nu pode faze pa nu resebe ajuda di Jeová?</p>
</div>
</div>
</div>
</body>
</html>
