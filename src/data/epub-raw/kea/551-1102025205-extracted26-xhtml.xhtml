<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split26.xhtml#pcitationsource1">^ <span id="pcitation1"></span><strong>***w24 febreru pp. 8-9 ‘Nhos lova nómi di Jeová’***</strong></a><br /><strong><sup>3</sup></strong> Nu ten priviléjiu di djuda prova ma Satanás konta mintira sobri Jeová. Nu ta faze kel-li óras ki nu ta obi ku kel órdi sinplis li: ‘Nhos lova nómi di Jeová.’ (Sal. 113:1) Nu ta lova nómi di Jeová óras ki nu ta pâpia dretu di el. Bu sta ta faze kel-li? Nu ben odja três motivu ki ta djuda-nu lova nómi di nos Deus di tudu korason.</p><p><strong>JEOVÁ TA FIKA FILÍS ÓRAS KI NU TA LOVA SE NÓMI</strong></p><p><strong><sup>4</sup></strong> Nu ta dexa nos Pai na séu filís óras ki nu ta lova se nómi. (Sal. 119:108) Má kel-li krê fla ma nos Deus ki ten txeu puder é sima kes algen inperfeitu ki ta krê pa otus algen ilojia-s sô pa es pode xinti dretu? Nau. Nu ben odja un izénplu. Imajina un minininha ta kóre, ta brasa se pai i el ta fla-l: “Abo é midjór pai di mundu!” Se pai ta da un sorizu i el ta fika txeu kontenti ku kuzê ki se fidju-fémia faze. Pamodi? Kel-li krê fla ma el é un ómi ki ka ten kunfiansa na se kabésa i ki meste pa se fidju-fémia da-l ilojiu? Nau. Kel pai ta ama se fidju-fémia, i el ta fika kontenti di odja-l ta mostra amor i gratidon pa el. El sabe ma óras ki se fidju-fémia bira grandi, el ta ser un algen filís pamodi el ta mostra amor i gratidon. Di mésmu manera, Jeová ki é kel midjór Pai ki ten, ta fika kontenti óras ki nu ta lova-l.</p><p><strong><sup>5</sup></strong> Óras ki nu ta lova Jeová, nu ta djuda prova ma tudu kes otu kuza ki Satanás fla sobri kada un di nos é mintira. El fla ma ninhun algen ka ta difende nómi di Jeová ku lialdadi. Satanás fla ma ninhun algen ka ta mante lial pa Deus óras ki es ta pasa pa provason. El fla ma nos tudu nu ta para di sirbi Jeová si nu oferesedu un kuza midjór. (Jó 1:9-11; 2:4) Má Jó, ki éra un sérvu fiel, prova ma Satanás é mintirozu. I nos? Kada un di nos pode skodje difende nos Pai i pô-l ta fika kontenti óras ki nu ta sirbi-l di manera fiel. (Pro. 27:11) É un onra faze kel-li.</p>
</div>
</div>
</div>
</body>
</html>
