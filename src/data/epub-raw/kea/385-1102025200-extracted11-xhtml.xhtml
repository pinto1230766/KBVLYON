<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split11.xhtml#pcitationsource1">^ <span id="pcitation1"></span><strong>***w23 agostu p. 29 Leba kes karga ki bu meste i bota kes otu***</strong></a><br /><strong><sup>10</sup> <em>Spera dimás di bo.</em></strong> Konpara ku otus pode ser un kuza pizadu pa nos. <strong>(Lé Gálatas 6:4.)</strong> Si sénpri nu ta konpara ku otus, nu pode bira invejozu i ta konpiti. (Gál. 5:26) Si nu tenta faze kuzê ki otus sta ta faze, enbóra nu ka ta pode faze-l, nu pode prujudika nos kabésa. I si ‘un speransa ki dimora pa realiza, ta poi korason ta fika duenti’, spera dimás di nos ta dizanima algen más inda! (Pro. 13:12) Faze kel-li pode pô-nu ta fika kansadu dimás i nu ta atraza na nos korida pa vida. — Pro. 24:10.</p><p><strong><sup>11</sup> <em>Modi ki bu pode bota kel pézu li?</em></strong> Ka bu spera más di ki kel ki Jeová ta iziji di bo. Nunka el ka ta spera pa bu da-l kel ki bu ka ten. (2 Kor. 8:12) Ten serteza ma Jeová ka ta konpara kel ki bu ta faze ku kuzê ki otus ta faze. (Mat. 25:20-23) El ta da valor pamodi <strong><em>bu</em></strong> ta sirbi-l di tudu alma, pamodi <strong><em>bu</em></strong> lialdadi, i pamodi <strong><em>bu</em></strong> ta aguenta firmi. Ku umildadi, rekonhese ma bu idadi, bu saúdi i bu situason pode ka dexa-u faze kel ki bu ta krê faze. Sima Barzilai, ka bu seta un priviléjiu si bu idadi ô saúdi ka ta dexa-u faze-l dretu. (2 Sam. 19:35, 36) I sima Muizés, seta ajuda, i óras ki ta fika dretu, dividi responsabilidadi ku otus. (Êxo. 18:21, 22) Óras ki bo é umildi, bu ka ta spera dimás di bo. Asi, bu ka ta fika kansadu na korida pa vida.     </p>
</div>
</div>
</div>
</body>
</html>
