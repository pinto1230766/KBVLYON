<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split7.xhtml#pcitationsource1">^ <span id="pcitation1"></span><strong>***w23 julhu pp. 14-15 “Nhos ser firmi, sénpri lial”***</strong></a><br /><strong><sup>3</sup></strong> É Jeová ki ten direitu di da-nu lei, i se leis é fásil di intende. (Isa. 33:22) Pur izénplu, Grupu Enkaregadu di Óbra na ténpu di apóstlus mostra três manera ki sérvus di Jeová debe kontinua firmi: (1) fuji di idolatria i adora sô Jeová, (2) sigi lei di Jeová ki ta fla ma sangi é sagradu i (3) obi ku órdi di Skrituras di ka seta konportamentu seksual mariadu. <strong>(Lé Atus 15:28, 29.)</strong> Modi ki sérvus di Jeová oji pode mante firmi na kes três asuntu li?</p><p><strong><sup>4</sup> <em>Nu ta fuji di idolatria i nu ta adora sô Jeová.</em></strong> El manda israelitas pa es adora sô el. (Deut. 5:6-10) I kantu Diabu tenta Jizus, Jizus fla klaru ma nu debe adora sô Jeová. (Mat. 4:8-10) Pur isu, nu ka ta adora imajen. Tanbê nu ka ta adora algen. Pur izénplu, nu ka ta trata ninhun xéfi di relijion, pulítiku ô kalker algen famozu sima un deus. Nu ta toma nos puzison na ladu di Jeová i nu ta adora sô kel ki ‘kria tudu kuza’. — <strong>Lé Apokalipse 4:11.</strong></p>
</div>
</div>
</div>
</body>
</html>
