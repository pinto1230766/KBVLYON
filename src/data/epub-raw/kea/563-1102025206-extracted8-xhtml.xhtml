<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split8.xhtml#pcitationsource1">^ <span id="pcitation1"></span><strong>***w23 junhu p. 10 Sta sénpri prontu pa dia di Jeová***</strong></a><br /><strong><sup>6</sup> <em>“Kes ki ta durmi”.</em> (Lé 1 Tesalonisensis 5:6, 7.)</strong> Paulu konpara kes ki ka ta ben salva na dia di Jeová ku kes algen ki sta ta durmi. Es ka ta da kónta di ténpu ta pasa i nen di kuzê ki sta kontise na ses vólta. Pur isu, es ka ta konsigi intende pamodi ki alguns kuza inportanti sta ta kontise na mundu i es ta kontinua sen faze nada. Oji, maioria di algen sta ta durmi na sentidu spritual. (Rom. 11:8) Es ka ta kridita ma nu sta ta vive na “ténpu di fin” i ma ka ta dura grandi tribulason ta kumesa. Óras ki ta kontise mudansas grandi na mundu, alguns algen ta mostra interesi na mensajen di Reinu. Má txeu di es ta durmi otu bês envês di fika kordadu. Ti kes algen ki ta kridita na dia di Jeová ta atxa ma inda el ta dura ki ben. (2 Ped. 3:3, 4) Má kada dia ki ta pasa é más inportanti inda nu sta kordadu.</p><p><strong><sup>7</sup> <em>“Kes ki ta fika moku”.</em></strong> Apóstlu Paulu konpara kes algen ki Deus ta ben distrui ku kes ki ta sta moku. Un algen ki ta sta moku, ta dura ki da kónta di kuzê ki sta ta kontise na se vólta i faze algun kuza. I tanbê el ta toma disizons mariadu. Di mésmu manera, kes algen mau ka ta obi ku kes avizu ki Deus ta da. Es ta skodje un manera di vive ki ta leba-s pa distruison. Má kes ki ta sirbi Deus, ta inxinadu mante sienti i pensa di un manera klaru. (1 Tes. 5:6) Un studiozu di Bíblia fla ma un algen ki ta mante sienti ta kontinua “kalmu, i el ka ta fika dizusperadu. El ta konsigi pensa di un manera klaru i toma bons disizon.” Má pamodi ki nu debe mante kalmu i firmi? Pa nu ka mete na asuntus di es mundu ki ten aver ku pulítika ô prublémas na sosiadadi. Sima dia di Jeová sta ta fika kada bês más pértu, preson pa mete na kes asuntu li ta fika más txeu. Má nu ka meste fika preokupadu dimás na modi ki nu ta ben reaji. Spritu santu di Deus pode djuda-nu mante kalmu i firmi i toma disizons ku sabedoria. — Luk. 12:11, 12.</p>
</div>
</div>
</div>
</body>
</html>
