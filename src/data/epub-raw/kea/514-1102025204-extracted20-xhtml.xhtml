<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split20.xhtml#pcitationsource1">^ <span id="pcitation1"></span><strong>***w24 janeru pp. 4-5 Kunfia na Jeová pa bu vense medu***</strong></a><br /><strong><sup>9</sup></strong> Óras ki bu sta pasa pa un prubléma ki ta dexa-u ku medu, lenbra ma Jeová sabe dretu ki prubléma ki bu sta pasa pa el i modi ki el sta pô-u ta <strong><em>xinti.</em></strong> Pur izénplu, Jeová ka odja sô kel frónta di israelitas na Ijitu, má tanbê ‘modi ki es staba ta sufri.’ (Êxo. 3:7) Davidi kanta ma Jeová odja se ‘sufrimentu’ i ‘kel tristéza grandi.’ (Sal. 31:7) I kantu povu di Deus sufri, sikrê pamodi es toma disizons mariadu, ‘el sufri djuntu ku es.’ (Isa. 63:9) Óras ki bu sta ku medu, Jeová ta intende modi ki bu sta xinti i el tene gana di djuda-u vense medu.</p><p><strong><sup>10</sup></strong> Si bu sta pasa pa un situason difísil, bu pode ka odja modi ki Jeová sta djuda-u. Kuzê ki bu pode faze? Pidi-l pa el djuda-u odja kel ajuda ki el sta da-u. (<em>2 Reis 6:15-17</em>) Dipôs pensa: Algun diskursu ô komentáriu na runion da-m forsa? Algun publikason, vídiu ô múzika da-m koraji? Algen fla-m un kuza ô mostra-m un testu di Bíblia ki djuda-m i pô-m ta xinti más kalmu? Alvês nu pode skese di modi ki amor di nos irmons ku irmans i inkorajamentu ki nu ta atxa na Palavra di Deus ta djuda-nu. Má kes-li é bons prezenti ki Jeová ta da-nu. (Isa. 65:13; Mar. 10:29, 30) Es ta prova ma Jeová ta inporta txeu ku nos. (Isa. 49:14-16) I es é un próva ma Jeová merese pa nu kunfia na el.</p>
</div>
</div>
</div>
</body>
</html>
