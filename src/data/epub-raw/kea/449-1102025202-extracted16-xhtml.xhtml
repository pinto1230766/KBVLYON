<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split16.xhtml#pcitationsource1">^ <span id="pcitation1"></span><strong>***w23 otubru p. 7 Bu sta “prontu pa obi”?***</strong></a><br /><strong><sup>4</sup></strong> Jóvens sta rodiadu di kolégas ki ten tendénsia pa ka “obi ku pai ku mai”. (2 Tim. 3:1, 2) Pamodi ki txeu di es ka ta obi? Alguns pai ku mai ta faze kes kuza ki es ta fla ses fidju pa es ka faze. I ses fidju ta atxa ma kel-li é injustu. Otus ta atxa ma konsedjus di ses pai ku ses mai dja pasa prazu, ka ta sirbi ô ma es é duru dimás. Si bo é jóven, dja bu kustuma xinti si? Txeu jóven ta atxa ma é difísil sigi lei di Jeová ki ta fla: “Nhos obi ku nhos pai i ku nhos mai sima Sinhor ta krê, pamodi kel-li é justu.” (Efé. 6:1) Kuzê ki pode djuda-u faze kel-li?</p><p><strong><sup>5</sup></strong> Bu pode prende ser obidienti ku kel midjór izénplu, ki é di Jizus. (1 Ped. 2:21-24) El éra perfeitu, má se pai ku se mai éra inperfeitu. Jizus onra se pai ku se mai, sikrê es fadja i alvês es ka intende-l dretu. (Êxo. 20:12) Odja kuzê ki kontise kantu Jizus tinha 12 anu. <strong>(Lé Lukas 2:46-52.)</strong> Se pai ku se mai skese di el na Jiruzalen. Éra responsabilidadi di Juzé ku Maria djobe dretu ma tudu ses fidjus staba djuntu ku es kantu es staba ta volta pa kaza dipôs di kel fésta. Kantu Juzé ku Maria atxa Jizus, Maria poi kulpa na Jizus pamodi el fika na Jiruzalen. Jizus pode flaba ma kel-li éra injustu. Envês di kel-li, el da se pai ku se mai un respósta sinplis i ku ruspetu. Má, Juzé ku Maria “ka intende kuzê ki el staba ta fla-s.” Má simé, Jizus “kontinua ta obi ku es.”</p>
</div>
</div>
</div>
</body>
</html>
