<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split12.xhtml#pcitationsource1">^ <span id="pcitation1"></span><strong>***w23 setenbru p. 4 Kunfia na Jeová sima Sanson***</strong></a><br /><strong><sup>8</sup></strong> Talvês bu ta lenbra di otus kuza ki Sanson faze ki ta dexa algen dimiradu. El sô, el mata un lion i dipôs el mata 30 ómi na un sidadi di filisteus ki txomaba Askalon. (Juí. 14:5, 6, 19) Sanson sabia ma nunka el ka ta konsigi fazeba kes kuza la sen ajuda di Jeová. Kel-li fika klaru un bês kantu el staba ku txeu sedi dipôs di mata mil filisteu. Kuzê ki el faze? Envês di tenta atxa agu di el pa el, el pidi ajuda di Jeová. — Juí. 15:18.</p><p><strong><sup>9</sup></strong> Jeová responde pididu di ajuda di Sanson i el faze un milagri pa da-l agu. Kantu Sanson bebe kel agu, ‘el ganha forsa otu bês i el fika dretu.’ <strong>(Lé <em>Juízes 15:19</em> i nóta di rodapé.)</strong> Ta parse ma kel fonti di agu li, kontinua ta izisti txeu ténpu dipôs kantu proféta Samuel skrebe livru di <em>Juízes</em> ku ajuda di spritu santu. Kes israelita ki odja kel agu talvês lenbra ma si es kunfiaba na Jeová, el ta djudaba se sérvus fiel óras ki es mesteba.</p><p><strong><sup>10</sup></strong> Nos tanbê nu meste djobe ajuda di Jeová, ka ta inporta ki kapasidadis ki nu pode ten ô kuzê ki dja nu faze na se sirvisu. Nu debe ser umildi i seta ma sô nu ta konsigi faze kel ki Jeová ta pidi-nu si nu kunfia na el. Sima Sanson ganha forsa kantu el bebe kel agu ki Jeová da-l, nos amizadi ku Jeová ta bira más fórti óras ki nu ta pruveta tudu kes kuza ki Jeová ta da-nu pa nu kontinua fiel pa el. — Mat. 11:28.</p>
</div>
</div>
</div>
</body>
</html>
