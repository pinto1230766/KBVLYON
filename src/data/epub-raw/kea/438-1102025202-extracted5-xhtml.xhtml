<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Marsu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025202-split5.xhtml#pcitationsource1">^ <span id="pcitation1"></span><strong>***w23 abril p. 8 “Bu irmon ta ben labanta”!***</strong></a><br /><strong><sup>2</sup></strong> Di vês en kuandu, é bon nu pensa na kel promésa di Bíblia ma ta ben ten un resureison na futuru. (Juan 5:28, 29) Pamodi? Pamodi nunka nu ka ta sabe ki óra ki nu pode panha un duénsa ki ta poi nos vida na prigu ô ki óra ki pode móre un algen ki nu ta ama. (Ecl. 9:11; Tia. 4:13, 14) Nos speransa di resureison pode djuda-nu aguenta firmi óras ki nu ta pasa pa kes prubléma li. (1 Tes. 4:13) Bíblia ta da-nu sertéza ma nos Pai ki sta na séu konxe-nu dretu i el ta ama-nu txeu. (Lukas 12:7) Jeová konxe-nu dretu di tal manera ki el ta ben resusita-nu ku kel mésmu manera di ser i ku nos lenbransa. Jeová ta ama-nu txeu el ta da-nu xansi di vive pa tudu ténpu, sikrê nu móre el ta resusita-nu!</p>
</div>
<div class="extPubRef"><p><a href="1102025202-split5.xhtml#pcitationsource2">^ <span id="pcitation2"></span><strong>***w23 abril p. 12 “Bu irmon ta ben labanta”!***</strong></a><br /><strong><sup>17</sup> <em>Lé i midita na kes resureison ki kontise na pasadu.</em></strong> Bíblia ta pâpia di 8 algen ki resusitadu pa vive li na téra. Pamodi ki nu ka ta studa kes stória li ku atenson? Óras ki bu faze kel-li, lenbra ma kes ómi, mudjer i mininus éra algen sima nos. Odja kuzê ki bu pode prende. Pensa na modi ki kada izénplu ta mostra ma Deus tene gana i puder di poi kes algen mortu ta vive otu bês. I más inportanti inda, tra ténpu pa midita na resureison di Jizus, ki é kel resureison más inportanti ki kontise. Lenbra ma un monti algen odja kel resureison li i ma el é un bon bazi pa nos fé. — 1 Cor. 15:3-6, 20-22.</p>
</div>
<div class="extPubRef"><p><a href="1102025202-split5.xhtml#pcitationsource3">^ <span id="pcitation3"></span><strong>***w23 abril p. 13 “Bu irmon ta ben labanta”!***</strong></a><br /><strong><sup>20</sup></strong> Nu ta agradese Jeová txeu pamodi el da-nu speransa di resureison! Nu pode ten sertéza ma kel promésa li ta ben kunpri, pamodi Jeová tene gana i el ten puder di kunpri-l. Pur isu, nu debe sta disididu na kontinua ta bira nos fé na resureison más fórti. Si nu faze kel-li nu ta bira más amigu di Jeová, ki na verdadi ta promete kada un di nos: ‘Kes algen ki bu ta ama <strong><em>ta ben</em></strong> labanta!’</p>
</div>
</div>
</div>
</body>
</html>
