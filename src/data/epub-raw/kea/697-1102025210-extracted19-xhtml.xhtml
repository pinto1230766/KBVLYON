<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split19.xhtml#pcitationsource1">^ <span id="pcitation1"></span><strong>***w23 otubru p. 8 Bu sta “prontu pa obi”?***</strong></a><br /><strong><sup>9</sup></strong> Txeu algen ta rekonhese ma nu meste di govérnu i ma nu debe obi ku peloménus alguns di kes lei di “autoridadi”. (Rom. 13:1) Omésmu ténpu, es pode ka ta krê obi ku un lei ki ta parse ma é injustu ô ma el ta iziji txeu dimás. Pur izénplu, pensa na inpostu ki nu ta paga. Na un país di Europa txeu algen ta fla ma si bu ta atxa ma un inpostu é injustu, bu ka debe paga-l. É pamodi kel-li ki na kel país kes algen ka ta paga tudu kes inpostu ki govérnu ta iziji.</p><p><strong><sup>10</sup></strong> Bíblia ta rekonhese ma Satanás sta ta kontrola govérnus di ómi i ma ka ta dura es ta ben distruídu. (Sal. 110:5, 6; Ecl. 8:9; Luk. 4:5, 6) Tanbê el ta fla-nu ma “ken ki ta fika kóntra autoridadi, ta fika kóntra órdi ki Deus poi.” Inda Jeová sta ta dexa govérnus di ómi governa pa pode ten órdi i el ta spera ma nu ta obi ku es. Pur isu, nu debe “da tudu algen kel ki es ten direitu”, kel-li ta inklui inpostu, ruspetu i obidiensa. (Rom. 13:1-7) Talvês nu ta atxa ma un lei ta trapadja-nu, ma é injustu ô ma é difísil di obi. Má nu ta obi ku autoridadi pamodi Jeová ta fla-nu pa nu faze kel-li. Nu ka ta obi ku es sô si es pidi-nu pa nu viola leis di Jeová. — Atus 5:29.</p>
</div>
</div>
</div>
</body>
</html>
