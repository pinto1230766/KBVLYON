<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split3.xhtml#pcitationsource1">^ <span id="pcitation1"></span><strong>***w23 abril p. 27 Modi ki nu pode ten más fé na promésa ki Jeová faze di un mundu novu?***</strong></a><br /><strong><sup>6</sup></strong> Óras ki nu sta pasa pa un prubléma, nu pode xinti ma mundu novu di Jeová ka sta ta ben. Kel-li krê fla ma nos fé sta fraku? Nen sénpri é kel-la ki ta kontise. Odja un ilustrason. Óras ki ten txeu simana ta txobe, nu pode xinti sima si sól ka ta sai más. Má simé, dipôs sól ta sai. Di mésmu manera, óras ki nu sta txeu dizanimadu, nu pode <strong><em>xinti</em></strong> sima si mundu novu ka sta ben más. Má si nos fé é fórti, nu <strong><em>sabe</em></strong> ma promésas di Deus ta ben kunpri. (Sal. 94:3, 14, 15; Heb. 6:17-19) Ku kel kunfiansa li, nu pode kontinua ta poi nos adorason pa Jeová na primeru lugar na nos vida.</p><p><strong><sup>7</sup></strong> Tanbê nu meste ten un fé fórti, pa nu faze nos trabadju di pregason. Txeu algen ki nu ta da tistimunhu ta atxa ma “notísias sábi” sobri un mundu novu di Deus ki sta pa ben, é bon dimás pa ser verdadi. (Mat. 24:14; Eze. 33:32) Nu meste toma kuidadu pa nunka nu ka duvida di kuzê ki Jeová ta inxina-nu sima kes algen ta faze. Pa nu ka dexa kel-li kontise, nu meste kontinua ta bira nos fé más fórti. Nu ben odja três manera ki nu pode faze kel-li.</p>
</div>
<div class="extPubRef"><p><a href="1102025200-split3.xhtml#pcitationsource2">^ <span id="pcitation2"></span><strong>***w23 abril pp. 28-30 Modi ki nu pode ten más fé na promésa ki Jeová faze di un mundu novu?***</strong></a><br /><strong><sup>14</sup></strong> Tanbê nu ta bira nos fé más fórti óras ki nu ta partisipa <strong>na <em>pregason.</em></strong> (Heb. 10:23) Barbara, ki dja ten más di 70 anu ta sirbi Jeová, fla: “Sénpri N atxa ma trabadju di pregason ta bira nos fé más fórti. Óras ki N pâpia ku otus sobri kes promésa sábi di Jeová txeu bês, nha fé ta bira más fórti.”</p>
</div>
</div>
</div>
</body>
</html>
