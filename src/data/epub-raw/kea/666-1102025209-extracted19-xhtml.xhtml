<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split19.xhtml#pcitationsource1">^ <span id="pcitation1"></span><strong>***w23 setenbru p. 20 Imita Pedru i ka bu dizisti***</strong></a><br />PEDRU pasa un noti interu ta piska, má el ka pega nada. Nton, el fika dimiradu kantu Jizus fla-l: “Bai pa undi ki é fundu, i nhos bota nhos redi pa piska.” (Luk. 5:4) Pedru tinha dúvida si el ta pegaba algun pexi, má el faze sima Jizus fla-l. Kes redi ki es bota kumesa ta ratxa pamodi pézu di kes pexi ki es pega. Kantu Pedru i kes ki ta trabadjaba ku el da kónta ma kel-la éra un milagri, es “fika spantadu”. Pedru fla: “Afasta di mi Sinhor, pamodi ami é un ómi pekador.” (Luk. 5:6-9) Talvês Pedru xinti ma el ka merese staba djuntu ku Jizus.</p>
</div>
<div class="extPubRef"><p><a href="1102025209-split19.xhtml#pcitationsource2">^ <span id="pcitation2"></span><strong>***w23 setenbru p. 23 Imita Pedru i ka bu dizisti***</strong></a><br /><strong><sup>11</sup></strong> Jizus garanti Pedru ma Jeová ta kuidaba di el. Dipôs ki Jizus resusitadu, el faze más un milagri ki poi Pedru i kes otu apóstlu ta pega pexi. (Juan 21:4-6) Kel milagri li da Pedru serteza ma pa Jeová ka éra difísil daba el kes kuza ki el staba ta meste. Talvês el lenbra ma Jizus flaba ma Jeová ta kuida di kes ki ta “kontinua ta buska Reinu primeru”. (Mat. 6:33) Tudu kel-li, djuda Pedru poi trabadju di pregason na primeru lugar na se vida, envês di se nogósiu di péska. Na dia di Pentikósti di anu  33 D.J., el prega ku koraji i el djuda monti algen seta kes notísia sábi. (Atus 2:14, 37-41) Dipôs, el djuda kes samaritanu i kes algen ki ka éra judeu prende sobri Kristu i sigi-l. (Atus 8:14-17; 10:44-48) Ta fika klaru ma Jeová uza Pedru dretu pa traze algen di tudu tipu pa kongregason.</p>
</div>
</div>
</div>
</body>
</html>
