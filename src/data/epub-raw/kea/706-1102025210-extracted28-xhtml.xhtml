<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split28.xhtml#pcitationsource1">^ <span id="pcitation1"></span><strong>***w24 febreru pp. 11-12 ‘Nhos lova nómi di Jeová’***</strong></a><br /><strong><sup>11</sup></strong> Jizus sabia ma vontadi di Jeová é bira Se nómi santu i linpa-l di tudu mintira ki Satanás konta kóntra el. É pur isu ki Jizus inxina se sigidoris pa ora si: “Nos Pai ki sta na séu, pa bu nómi ser santifikadu.” (Mat. 6:9) Jizus ta intendeba ma kel-li é kel asuntu más inportanti ki ta involve tudu kriason. <strong>(Lé <em>Ezequiel 36:23</em>.)</strong> Ka ten ningen na séu ku téra ki faze más kuza pa bira nómi di Jeová santu di ki Jizus. Má, di kuzê ki inimigus di Jizus akuza-l kantu el podu prézu? Di pâpia kóntra Deus! Di serteza Jizus sabia ma pâpia kóntra nómi santu di se Pai é kel pekadu más gravi ki ten. Jizus staba txeu preokupadu pamodi es akuza-l i es kondena-l pa kel krimi li. Kel-li talvês é kel motivu prinsipal ki poi Jizus ta fika “txeu angustiadu” na kes óra antis di el móre. — Luk. 22:41-44.</p><p><strong><sup>12</sup></strong> Pa santifika nómi di se Pai, Jizus aguenta tudu tipu di tortura, insultu i mintiras kóntra el. El sabia ma el debe obiba ku se Pai na tudu kuza. I el ka tinha ninhun motivu pa el xintiba vergónha. (Ebr. 12:2) El sabia tanbê ma Satanás staba ta akuzaba el na kel momentu difísil. (Luk. 22:2-4; 23:33, 34) Di serteza Satanás kreba pa Jizus dexaba di ser lial pa Jeová. Má Satanás fadja konpletamenti! Jizus prova ma Satanás é un mintirozu kruel i ma Jeová ten sérvus lial ki ta kontinua fiel pa el, sikrê óras ki es pasa pa situasons difísil!</p><p><strong><sup>13</sup></strong> Bu krê dexa bu Rei ki sta ta governa kontenti? Kontinua ta lova nómi di Jeová i ta djuda otus algen prende tudu kes kualidadi bunitu di nos Deus. Óras ki bu faze si, bu sta ta imita Jizus. (1 Ped. 2:21) Sima Jizus, bu sta ta dexa Jeová kontenti i bu ta prova ma Satanás, ki é Se inimigu, é un mintirozu diskaradu!</p>
</div>
</div>
</div>
</body>
</html>
