<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Febreru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025201-split7.xhtml#pcitationsource1">^ <span id="pcitation1"></span><strong>***w23 junhu p. 16 Pamodi ki nu debe ten grandi ruspetu pa Jeová?***</strong></a><br /><strong><sup>9</sup></strong> Primeru bês ki Bíblia ta pâpia di Obadias, el ta fla: ‘Obadias tinha txeu ruspetu pa Jeová’. <strong>(Lé <em>1 Reis 18:3, 12.</em>)</strong> Modi ki kel grandi ruspetu li djuda Obadias? El djuda-l bira onéstu i di kunfiansa. Pur isu, rei skodje-l pa el bira enkaregadu di se palásiu. (Konpara ku <em>Neemias 7:2</em>.) Kel grandi ruspetu ki Obadias tinha pa Deus, tanbê djuda-l ten un kualidadi ki el ta mesteba, ki éra koraji. El vive na ténpu di rei Akabi, ki éra mau i ki pa Jeová, ‘éra más piór di ki tudu kes ki reina antis di el.’ (<em>1 Reis 16:30</em>) Tanbê Jizabel, ki éra mudjer di Akabi i ki ta adoraba Baal, ta odiaba Jeová di tal manera ki el tenta kaba ku adorason verdaderu na reinu di nórti. Ti el mata txeu proféta di Deus. (<em>1 Reis 18:4</em>) Nu ka ten dúvida ma Obadias adora Jeová na un ténpu txeu difísil.</p><p><strong><sup>10</sup></strong> Modi ki Obadias mostra txeu koraji? Kantu Jizabel kumesa ta djobe kes proféta di Deus pa mata-s, Obadias panha 100 proféta i el sukundi-s ‘na grupus di 50 na kada kavérna, i el sustenta-s ku pon i ku agu.’ (<em>1 Reis 18:13, 14</em>) Si Jizabel diskubriba, di serteza el ta mataba Obadias ki éra korajozu. É klaru ki talvês Obadias tinha medu i el ka krê moreba. Má amor ki Obadias tinha pa Jeová i pa kes ki ta sirbiba El, éra más grandi di ki amor ki el tinha pa se vida.</p>
</div>
</div>
</div>
</body>
</html>
