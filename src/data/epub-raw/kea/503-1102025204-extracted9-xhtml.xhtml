<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Maiu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025204-split9.xhtml#pcitationsource1">^ <span id="pcitation1"></span><strong>***w23 dizenbru pp. 24-25 Irmons jóven, nhos bira un sérvu di Jeová maduru***</strong></a><br /><strong><sup>4</sup> <em>Skodje bons izénplu pa bu imita.</em></strong> Ten txeu izénplu na Bíblia ki jóvens pode imita. Kes ómi di pasadu ta amaba Deus i es ta kuidaba di Se povu di txeu manera. Tanbê, bu pode atxa bons izénplu di ómis maduru na bu própi família i na bu kongregason. (Ebr. 13:7) I bu ten un izénplu perfeitu ki é Jizus. (1 Ped. 2:21) Timenti bu ta studa kes izénplu li ku kuidadu, pensa na kes kualidadi ki bu ta dimira na kes ómi li. (Ebr. 12:1, 2) Dipôs, djobe modi ki bu pode imita kes ómi li.</p><p><strong><sup>5</sup> <em>Dizenvolve i ‘proteje kapasidadi di rasusina’.</em></strong> (Pro. 3:21) Un ómi ki ten kapasidadi di rasusina ka ta aji faxi, má el ta pensa ku kuidadu antis di el disidi kuzê ki el ta faze. Nton, sforsa pa bu ten i pa bu kontinua ku kel kapasidadi li. Pamodi? Pamodi oji maioria di jóvens na kel mundu li, ta toma disizons ku bazi na ses própi ideia ô na kuzê ki es ta xinti. (Pro. 7:7; 29:11) Tanbê tilivizon, filmis, internet i redi sosial pode afeta manera ki bu ta pensa i bu ta aji. Má, modi ki bu pode dizenvolve kapasidadi di rasusina? Primeru, prende na Bíblia modi ki Jeová ta pensa i ta xinti i dipôs pensa sobri pamodi ki é bon pa bo faze sima el fla. Dipôs, uza kes kuza ki bu prende pa djuda-u toma disizons ki ta agrada Jeová. <strong>(Lé <em>Salmo 119:9</em>.)</strong> Si bu dizenvolve kes kapasidadi li, kel-li ta djuda-u bira un sérvu di Jeová maduru más rápidu. (Pro. 2:11, 12; Ebr. 5:14) Odja modi ki kapasidadi di rasusina ta djuda-u na kes dôs situason li: (1) na manera ki bu ta trata irmans i (2) óras ki bu ta toma disizons sobri kuzê ki bu ta bisti i bu aparénsia.</p>
</div>
</div>
</div>
</body>
</html>
