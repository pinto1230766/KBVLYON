<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split21.xhtml#pcitationsource1">^ <span id="pcitation1"></span><strong>***w23 otubru p. 20 Studa Palavra di Deus ku kuidadu***</strong></a><br /><strong><sup>6</sup></strong> Odja pur izénplu kuzê ki Bíblia ta fla sobri vontadi di Deus. Jeová é ka sima algen ki ta skodje sô un kaminhu pa txiga na un lugar ki el krê. Má, si algun kuza blokia kel kaminhu, kel algen pode ka txiga na kel lugar. Má <strong><em>vontadi</em></strong> di Jeová é sima kel lugar própi. Jeová disidi dretu na undi ki el ta bai. Má el pode skodje kaminhu diferenti pa txiga la. Nu ta agradese Jeová pamodi el fla-nu poku-poku na Bíblia kal ki é se “vontadi pa tudu ténpu”. (Efé. 3:11) Jeová pode skodje kaminhus diferenti pa faze se vontadi i sénpri el ta ten bons rezultadu pamodi el ta ‘faze pa tudu kuza djuda pa se vontadi kontise’. (Pro. 16:4) I rezultadu di kes kuza ki Jeová ta faze ta dura pa tudu ténpu. Kal ki é vontadi di Jeová i kuzê ki el faze pa kunpri-l?</p><p><strong><sup>7</sup></strong> Deus fla Adon ku Eva kal ki éra se vontadi pa es. El fla-s: ‘Nhos ten fidjus i nhos bira txeu; nhos intxi téra i nhos manda na tudu kriatura bibu’ na téra. (Gén. 1:28) Kantu Adon ku Eva rabela, tudu algen bira pekador, má kel-li ka inpidi Jeová di faze se vontadi, sô el muda manera di faze se vontadi. Lógu dipôs, Jeová disidi kria un Reinu na séu pa kunpri vontadi ki el tinha désdi komésu pa algen i pa téra. <strong>(Lé Mateus 25:34.)</strong> Na se ténpu, Jeová manda se Fidju pa téra pa inxina algen sobri Reinu i pa da se vida pa salva-nu di pekadu i di mórti. Dipôs, Jizus resusitadu pa ba vive na séu i pa bira Rei di Reinu di Deus. Má inda ten mutu más kuza ki bu pode prende sobri vontadi di Deus.</p>
</div>
</div>
</div>
</body>
</html>
