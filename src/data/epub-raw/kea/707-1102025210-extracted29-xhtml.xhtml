<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Novenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025210-split29.xhtml#pcitationsource1">^ <span id="pcitation1"></span><strong>***w24 marsu p. 2 Bu sta priparadu pa bu da bu vida pa Jeová?***</strong></a><br />NA KES últimu sinku anu, más di un milhon di algen batiza i es bira Tistimunhas di Jeová. Txeu di es é sima Timótiu, ki éra un disiplu di ténpu di apóstlus, ki prende verdadi ‘désdi ki el nase’. (2 Tim. 3:14, 15) Otus Tistimunha di Jeová prende sobri Jeová kantu es éra adultu i alguns kantu dja es staba algen di idadi. Dja ten algun ténpu, ki un mudjer ki studa Bíblia ku Tistimunhas di Jeová batiza ku 97 anu!</p>
</div>
<div class="extPubRef"><p><a href="1102025210-split29.xhtml#pcitationsource2">^ <span id="pcitation2"></span><strong>***w24 marsu p. 3 Bu sta priparadu pa bu da bu vida pa Jeová?***</strong></a><br /><strong><sup>4</sup></strong> Kantu bu da bu vida pa Jeová, bu skodje bira disiplu di Jizus i di la pa dianti faze vontadi di Jeová bira kel kuza más inportanti na bu vida. Má kuzê ki ta involve da bu vida pa Jeová? Jizus fla: “Si algen krê ser nha sigidor, el debe nega se kabésa”. (Mat. 16:24) Kel frazi na gregu ki traduzidu pa “el debe nega se kabésa” tanbê pode ser traduzidu pa “el debe fla nau pa se kabésa”. Dja ki bu da bu vida pa Jeová, bu meste fla nau pa kalker kuza ki ta bai kóntra se vontadi. (2 Kor. 5:14, 15) Kel-li ta inklui fla nau pa “kes óbra di karni”, sima konportamentu seksual mariadu. (Gál. 5:19-21; 1 Kor. 6:18) Si bu obi ku Jeová, bu vida ta bira más difísil? Nau. Si bu ta ama Jeová i si bu ten serteza ma obi ku se leis é bon pa bo, bu vida ka ta bira más difísil. (Sal. 119:97; Isa. 48:17, 18) Un irmon ki txoma Nikolau fla: “Bu pode odja leis di Jeová sima un gradi di un kadia ki ta inpidi-u di faze kel ki bu krê ô sima un gradi ki ta proteje-u di prigu di un lion.”</p>
</div>
</div>
</div>
</body>
</html>
