<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split6.xhtml#pcitationsource1">^ <span id="pcitation1"></span><strong>***w23 junhu p. 15 Pamodi ki nu debe ten grandi ruspetu pa Jeová?***</strong></a><br /><strong><sup>6</sup></strong> Nu meste dizenvolve grandi ruspetu pa Jeová pamodi nu ka nase ku el. <strong>(Lé <em>Salmo 34:11.</em>)</strong> Un manera di faze kel-li é djobe pa kriason ku atenson. Óras ki nu da kónta di modi ki kes kuza ki kriadu ta mostra sabedoria, puder i grandi amor di Jeová pa nos, nu ta ten grandi ruspetu i amor pa el. (Rom. 1:20) Un irman ki txoma Adriene, fla: “Sabedoria di Jeová ki N ta odja na kriason, ta dexa-m dimiradu i ta djuda-m odja ma el sabe kuzê ki é midjór pa mi.” Pamodi el ta pensaba sénpri na kel-li, el fla: “N ka krê faze nada ki ta straga nha amizadi ku Jeová, kel ki da-m vida.” Pamodi ki bu ka ta tra algun ténpu kel simana li pa pensa na algun kuza ki Jeová kria? Faze kel-li ta poi bu ruspetu i amor pa Jeová ta bira más grandi. — Sal. 111:2, 3.</p><p><strong><sup>7</sup></strong> Otu manera di dizenvolve grandi ruspetu pa Deus, é faze orason sénpri. Óras ki nu ta faze orason txeu, Jeová ta bira más rial pa nos. Kada bês ki nu ta pidi-l forsa pa nu aguenta un provason, nu ta lenbra di se grandi puder. Óras ki nu ta agradese-l pa se Fidju ki el da-nu, nu ta lenbra ma Jeová ta ama-nu. I óras ki nu ta pidi Jeová pa djuda-nu ku un prubléma, nu ta lenbra ma el ten txeu sabedoria. Kes tipu di orason li, ta bira nos ruspetu pa Jeová más grandi. I es ta djuda-nu sta más disididu na ivita faze kalker kuza ki pode straga nos amizadi ku el.</p>
</div>
</div>
</div>
</body>
</html>
