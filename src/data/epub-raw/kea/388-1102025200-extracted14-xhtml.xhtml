<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Janeru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025200-split14.xhtml#pcitationsource1">^ <span id="pcitation1"></span><strong>***w23 setenbru p. 26 Kuzê ki nu pode prende ku kes dôs karta di Pedru?***</strong></a><br />APÓSTLU Pedru sabia ma el staba kuazi ta móre. Dja el tinha txeu anu ta sirbi Jeová di manera fiel. El kunpanha Jizus, el kumesa trabadju di pregason pa kes algen ki ka éra judeu i dipôs el bira ta faze párti di grupu enkaregadu di óbra. Má, Jeová da-l más trabadju pa el faze. Pa vólta di anu 62 ti 64 D.J., Jeová uza-l pa skrebe dôs karta ki ta faze párti di Bíblia, ki é 1 i 2 Pedru. Pedru tinha speransa ma dipôs di se mórti kes karta li ta djudaba irmons. — 2 Ped. 1:12-15.</p><p><strong><sup>2</sup></strong> Pedru skrebe se dôs karta na un ténpu ki se irmons staba tristi “pamodi txeu provason”. (1 Ped. 1:6) Ómis mau staba ta tenta poi ensinus falsu i konportamentu mariadu déntu di kongregason. (2 Ped. 2:1, 2, 14) Irmons ki ta moraba na Jiruzalen staba kuazi ta pasa pa “fin di tudu kes kuza”, ki éra distruison di Jiruzalen i di se ténplu, ki romanus ta ben fazeba. (1 Ped. 4:7) Di serteza kes karta di Pedru djuda kes irmon odja kuzê ki es pode fazeba pa aguenta firmi na kes prubléma ki es staba ta pasa pa el i priparaba pa kes ki staba pa ben.</p>
</div>
</div>
</div>
</body>
</html>
