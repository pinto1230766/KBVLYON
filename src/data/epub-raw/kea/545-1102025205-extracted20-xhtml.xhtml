<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Junhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025205-split20.xhtml#pcitationsource1">^ <span id="pcitation1"></span><strong>***w23 dizenbru p. 8 Nos speransa ka ta diziludi-nu***</strong></a><br />JEOVÁ promete se amigu Abraon ma tudu algen ta resebeba un benson pa es através di se fidju. (Gén. 15:5; 22:18) Abraon tinha txeu fé na Deus, pur isu el tinha serteza ma kel promésa ki Deus faze-l ta ben kunpriba. Má simé, kantu Abraon tinha 100 anu i se mudjer 90 anu, inda es ka tinha fidju. (Gén. 21:1-7) Má, Bíblia ta fla: “Ku bazi na speransa, [Abraon] tinha fé ma el ta biraba pai di txeu nason di akordu ku kel ki fladu”. (Rom. 4:18) I sima bu sabe, kuzê ki Abraon staba ta spera kontise. El bira pai di Izaki, ki é kel fidju ki el staba ta spera dja tinha txeu ténpu. Pamodi ki Abraon tinha serteza ma Jeová ta kunpriba se promésa?</p><p><strong><sup>2</sup></strong> Pamodi Abraon konxeba Jeová dretu, “el tinha tudu serteza ma Deus ta konsigi fazeba kel ki El prometeba.” (Rom. 4:21) Jeová fika kontenti ku Abraon i el txoma-l di justu pamodi se fé. (Tia. 2:23) Sima Romanus 4:18 ta mostra, Abraon tinha fé i speransa. Nu ben odja gósi kuzê ki Paulu fla sobri speransa sima sta skrebedu na kapítlu 5 di Romanus.</p>
</div>
</div>
</div>
</body>
</html>
