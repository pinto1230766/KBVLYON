<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split15.xhtml#pcitationsource1">^ <span id="pcitation1"></span><strong>***w23 setenbru pp. 29-30 Kuzê ki nu pode prende ku kes dôs karta di Pedru?***</strong></a><br /><strong><sup>13</sup></strong> Di serteza Pedru nunka ka skese kuzê ki Jizus fla-l dipôs ki el resusitadu: “Pastora nhas ovelhinha.” (Juan 21:16) Si bo é ansion, bu sabe ma kel orientason li é pa bo tanbê. Má, pode ser difísil pa un ansion atxa ténpu pa faze kel diziginason inportanti li. Primeru ansions debe da ses família kes kuza ki es meste, mostra-s amor i djuda-s bira ses amizadi ku Jeová más fórti. Tanbê, es debe mostra zelu na trabadju di pregason, na pripara i faze pártis na runion, asenbleia i kongrésu. Alguns ta faze párti di Kumison di Ligason ku Ospital ô es ta trabadja ku Dipartamentu di Dizenhu i Konstruson. Ansions ten txeu responsabilidadi.</p><p><strong><sup>14</sup></strong> Pedru fla kes irmon ki éra ansion sima el: “Nhos pastora ribanhu di Deus”. <strong>(Lé 1 Pedru 5:1-4.)</strong> Si bo é ansion, nu sabe ma bu ta ama bus irmon ku irmans i ma bu krê kuida di es. Má pode ser ki alvês, bu pode atxa ma bu sta okupadu ô kansadu dimás ki bu ka ta konsigi faze kel-li. Kuzê ki bu pode faze? Abri bu korason pa Jeová. Pedru fla: “Si un algen ta sirbi, pa el faze-l sima ken ki ta dipende di kel forsa ki Deus ta da”. (1 Ped. 4:11) Bus irmon ku irmans pode sta ta pasa pa prublémas ki ka ten soluson na kel mundu li. Má lenbra ma Jizus Kristu, ki é “kel pastor prinsipal”, pode djuda-s más di ki bo. El pode faze kel-li gósi i na mundu novu. Kuzê ki Jeová krê pa ansions faze é ama ses irmons, kuida di es i bira “izénplu pa ribanhu.”</p>
</div>
</div>
</div>
</body>
</html>
