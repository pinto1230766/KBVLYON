<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split4.xhtml#pcitationsource1">^ <span id="pcitation1"></span><strong>***w23 agostu pp. 3-4 Prende ku izénplu di Daniel***</strong></a><br /><strong><sup>5</sup></strong> Un ténpu dipôs ki Daniel fla kuzê ki sonhu di kel státua grandi krê flaba, se koraji podu na próva otu bês. Nabukudunuzor tevi otu sonhu ki ta daba medu. Na kel sonhu li, el odja un arvi grandi. Ku koraji, Daniel fla rei kuzê ki kel sonhu li krê flaba. Tanbê, el fla rei ma el ta biraba dodu i ma duránti algun ténpu el ta dexaba di ser rei. (Dan. 4:25) Rei pode pensaba ma Daniel staba ta rabela kóntra el i el pode manda mataba Daniel. Sikrê Daniel staba na prigu, ku koraji el fla kuzê ki kel sonhu krê flaba.</p><p><strong><sup>6</sup></strong> Kuzê ki talvês djuda Daniel ten koraji duránti se vida? Pai ku mai di Daniel éra bons izénplu pa el kantu el éra jóven. Di serteza, es obi ku kes orientason ki Jeová da kes pai ku mai israelita i es inxina ses fidju Lei di Deus. (Deut. 6:6-9) Daniel konxeba kes 10 Mandamentu i tanbê txeu kuza sobri Lei. Pur izénplu, el sabia kuzê ki un israelita pode kumeba i kuzê ki el ka pode kumeba. (Lev. 11:4-8; Dan. 1:8, 11-13) Tanbê, Daniel prende sobri stória di povu di Deus i el sabia kuzê ki kontise ku es kantu es dexa di vive di akordu ku leis di Jeová. (Dan. 9:10, 11) Kes kuza ki kontise na vida di Daniel da-l más serteza ma Jeová i Se anjus poderozu pode djudaba el. — Dan. 2:19-24; 10:12, 18, 19.</p>
</div>
</div>
</div>
</body>
</html>
