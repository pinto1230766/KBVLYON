<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Dizenbru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025211-split9.xhtml#pcitationsource1">^ <span id="pcitation1"></span><strong>***w23 maiu pp. 20-21 Kontinua ‘ku xama di Jeová’ sendedu***</strong></a><br /><strong><sup>3</sup></strong> Pa kontinua ku ‘xama di Jeová’ sendedu, maridu ku mudjer debe sforsa pa ten un amizadi fórti ku Jeová. Modi ki faze kel-li ta djuda kazamentu? Óras ki un kazal ta da valor pa ses amizadi ku ses Pai na séu, es ta tene gana di sigi se konsedjus, i kel-li ta djuda-s ivita i vense prublémas ki pode poi ses amor pa kunpanheru ta fria. <strong>(Lé <em>Eclesiastes 4:12.</em>)</strong> Kes algen ki ten un amizadi fórti ku Jeová, tanbê ta faze ses midjór pa imita-l i dizenvolve kualidadis, sima bondadi, paxénxa i gana di púrdua. (Efé. 4:32–5:1) Óras ki un kazal ta mostra kes kualidadi li é más fásil ses amor pa kunpanheru bira más fórti. Un irman ki txoma Lena, ki dja ten más di 25 anu kazadu, fla: “É fásil ama i ruspeta un algen ki ten un amizadi fórti ku Jeová.”</p><p><strong><sup>4</sup></strong> Odja un izénplu di Bíblia. Kantu Jeová tevi ki skodje un kazal pa sérba pai ku mai di se Fidju ki ta ben biraba Misías, El skodje Juzé ku Maria na meiu di monti algen ki ben di família di Davidi. Pamodi ki el skodje-s? Pamodi es tudu dôs tinha un amizadi fórti ku Jeová i Jeová sabia ma es ta poba el na primeru lugar na ses kazamentu. Maridu ku mudjer, kuzê ki nhos pode prende ku Juzé i Maria?</p>
</div>
</div>
</div>
</body>
</html>
