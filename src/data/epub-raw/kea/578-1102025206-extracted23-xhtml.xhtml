<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206-split23.xhtml#pcitationsource1">^ <span id="pcitation1"></span><strong>***w23 abril p. 15 Jeová ta djuda-u lida ku prublémas ki bu ka sta ta spéra***</strong></a><br /><strong><sup>6</sup></strong> Jakó pasa pa otus prubléma. Jakó tinha un família grandi i é ka tudu óra ki se fidjus ta daba dretu ku kunpanheru. Ti es bende ses irmon Juzé pa bira skravu. Dôs fidju di Jakó, Simion ku Levi, traze dizónra pa ses família i pa nómi di Jeová. Alén di kel-li, Rakel ki éra mudjer di Jakó ki el gostaba más txeu, móre timenti el staba ta ten ses sugundu fidju. I pamodi un grandi fómi, Jakó tevi ki muda pa téra di Ijitu na se bedjisa. — Gén. 34:30; 35:16-19; 37:28; 45:9-11, 28.</p><p><strong><sup>7</sup></strong> Sikrê ku tudu kes prubléma li, Jakó nunka ka perde se fé na Jeová i na Se promésas. I Jeová mostra Jakó ma el staba kontenti ku el. Pur izénplu, sikrê Labon trata Jakó di manera injustu, Jeová abênsua Jakó ku txeu kuza. I imajina modi ki Jakó fika txeu kontenti ku Jeová kantu ki el inkontra ku Juzé otu bês, ki éra kel fidju ki el pensa ma staba mortu! Kel amizadi fórti ki Jakó tinha ku Jeová djuda-l ka dizisti sikrê ku se prublémas. (Gén. 30:43; 32:9, 10; 46:28-30) Óras ki nu ten un amizadi fórti ku Jeová, tanbê nu pode lida dretu ku prublémas ki nu ka staba ta spéra.</p>
</div>
</div>
</div>
</body>
</html>
