<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Otubru</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025209-split27.xhtml#pcitationsource1">^ <span id="pcitation1"></span><strong>***w23 dizenbru pp. 28-29 Irmons jóven, nhos bira un sérvu di Jeová maduru***</strong></a><br /><strong><sup>17</sup> <em>Bira un maridu i un xéfi di família.</em></strong> Sima Jizus fla, alguns irmon maduru ta disidi kontinua solteru. (Mat. 19:12) Má si bu disidi kaza, bu ta ben ten responsabilidadis ki un maridu i xéfi di família ten. (1 Kor. 11:3) Jeová ta spera ma un maridu ta ama se mudjer, el ta da-l kes kuza ki el meste, el ta ser un bon amigu pa el i el ta djuda-l bira más amigu di Jeová. (Efé. 5:28, 29) Tudu kes kualidadi ki nu pâpia di el antis na kel studu li, sima dizenvolve kapasidadi di rasusina, mostra ruspetu pa mudjer i ser un algen di kunfiansa, ta ben djuda-u bira un bon maridu. Di kel manera li, bu ta ben sta priparadu pa kes responsabilidadi ki un maridu i un xéfi di família ten.</p><p><strong><sup>18</sup> <em>Ser Pai.</em></strong> Dipôs ki bu kaza bu pode ser pai. Kuzê ki bu pode prende ku Jeová sobri ser un bon pai? Ten txeu kuza ki nu pode prende. (Efé. 6:4) Jeová fla se fidju Jizus, ma el ta amaba el i ma el staba kontenti ku el. (Mat. 3:17) Si bu ser pai, fla bus fidju sénpri ma bu ta ama-s. I sénpri ilojia-s óras ki es faze algun kuza dretu. Kes pai ki ta imita izénplu di Jeová, ta djuda ses fidjus bira un irmon i un irman maduru. Bu pode pripara gósi pa kes responsabilidadi li, si bu ta kuida di otus algen na bu família i na kongregason ku amor i prende fla-s ma bu ta ama-s i ma es ten txeu valor pa bo. (Juan 15:9) Kel-li ta djuda kunpri kes responsabilidadi ki bu pode ben ten na futuru sima bira maridu i ser pai. Má timenti bu ka resebe kes responsabilidadi, bu ten txeu valor pa Jeová i bo é un grandi ajuda pa bu família i pa kongregason.</p>
</div>
</div>
</div>
</body>
</html>
