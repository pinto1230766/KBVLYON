<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Abril</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025203-split16.xhtml#pcitationsource1">^ <span id="pcitation1"></span><strong>***w23 dizenbru p. 26 Irmons jóven, nhos bira un sérvu di Jeová maduru***</strong></a><br /><strong><sup>7</sup></strong> Un otu manera ki un irmon jóven ta mostra ma dja el dizenvolve se kapasidadi di pensa, é óras ki el ta skodje ki ropa ki el ta bisti i modi ki el ta tra kabélu. Maioria di kes algen ki ta dizenha i ki ta faze publisidadis di novus stilu di ropa ka ta ruspeta Jeová. Tanbê, es pode ten un vida ki ka ta agrada Jeová. Pur isu, kes ropa ki es ta faze pode ser txeu pertadu ô pode poi ómi ta parse ku mudjer. Un jóven ki krê bira un sérvu di Jeová maduru, ta dexa pa prinsípius di Bíblia i kes bon izénplu na kongregason orienta-l óras ki el ta skodje ki ropa ki el ta bisti. El pode pergunta se kabésa: ‘Kes disizon ki N ta toma ta mostra ma N ten sabedoria i ma N ta ruspeta otus algen? Manera ki N ta bisti ta djuda otus algen kridita ma N ta sirbi Deus, di verdadi?’ (1 Kor. 10:31-33; Titu 2:6) Un irmon jóven ki ten kapasidadi di rasusina, ta ganha ruspetu ka sô di se irmons ku irmans, má tanbê di se Pai na séu.</p>
</div>
</div>
</div>
</body>
</html>
