<?xml version="1.0" encoding="utf-8" ?>
<html dir="ltr" class="dir-ltr ml-KBV ms-ROMAN" xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="kea">
<head>
<meta charset="utf-8" />
<title>Testu tradu di publikasons: Julhu</title>
<link rel="stylesheet" href="css/epubs.css" type="text/css" />
</head>
<body dir="ltr" xml:lang="kea" class="jwac dir-ltr ml-KBV ms-ROMAN"><div class="groupExt">
<div class="groupExtPubRef">
<div class="extPubRef"><p><a href="1102025206.xhtml#pcitationsource1">^ <span id="pcitation1"></span><strong>***w23 abril p. 3 Kuzê ki nu pode prende ku milagris di Jizus?***</strong></a><br /><strong><sup>4</sup></strong> Kes milagri di Jizus ta inxina-nu kuzas ki ta djuda-nu bira nos fé más fórti na el i tanbê na se Pai. Pamodi Jeová é fonti di puder, el da Jizus puder pa faze kes milagri. Atus 10:38 ta fla-nu: “Deus skodje-l [Jizus] ku spritu santu i puder, i el anda pa tudu kel lugar ta faze kuzas dretu i ta kura tudu kes ki Diabu staba ta poi ta sufri, pamodi Deus staba ku el.” Lenbra tanbê ma na tudu kuza ki Jizus faze, ki ta inklui kes milagri, el imita se Pai di manera perfeitu na se pensamentus i na kuzê ki el staba ta xinti. (Juan 14:9) Nu ben odja três lison ki nu pode prende ku milagris di Jizus.</p><p><strong><sup>5</sup> <em>Primeru, Jizus ku se Pai ta ama-nu txeu.</em></strong> Kantu Jizus staba na téra, el mostra txeu amor pa algen kantu el uza puder ki el tinha pa faze milagri pa kaba ku ses sufrimentu. Un bês, dôs ségu pidi-l pa el djuda-s. <strong>(Lé Mateus 20:30-34.)</strong> Repara ma Jizus “xinti péna di es” i dipôs el kura-s. Kel vérbu na gregu ki traduzidu pa “xinti péna” ki uzadu na kel versíklu li, krê fla xinti konpaxon fórti, di fundu di korason. Kel konpaxon fórti li, ki é un manera di mostra amor, tanbê poi Jizus ta da kes algen ki tinha fómi kumida i ta kura un leprozu. (Mat. 15:32; Mar. 1:41) Nu pode ten sertéza ma Jeová, ki é un ‘Deus di konpaxon’, ta sufri óras ki el ta odja-nu ta sufri. I se Fidju ki ta ama-nu txeu, tanbê ta xinti mésmu kuza. (Lukas 1:78; 1 Ped. 5:7) Es tene gana di kaba ku tudu kes prubléma ki ta pô-nu ta sufri!</p>
</div>
</div>
</div>
</body>
</html>
